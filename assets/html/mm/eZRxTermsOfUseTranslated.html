<html>

<head>
    <meta content="text/html; charset=UTF-8" http-equiv="content-type">
    <link href='https://fonts.googleapis.com/css?family=Noto Sans' rel='stylesheet'>
    <style type="text/css">
        .body {
            font-size: 14px;
            color: #636363;
            font-family: 'Noto Sans';
            font-weight: 400;
        }

        .label{
            font-size: 18px;
            font-weight: 600;
            color: #131313;
        }

        .title {
            font-weight: 600;
            color: #131313;
        }
    </style>
</head>

<body class="body">
    <p class="label">အသုံးပြုမှု စည်းကမ်းချက်များ</p>
    <p></p>
    <p style="font-size: 12px;">နောက်ဆုံးပြင်ဆင်ဖြည့်စွက်သည့်နေ့။ ၇ စက်တင်ဘာ ၂၀၂၃</p>
    <p></p>
    <p class="title">၁။ စည်းကမ်းချက်များကို လက်ခံမှု</p>
    <p>အောက်ပါ အသုံးပြုမှု စည်းကမ်းချက်နှင့် သတ်မှတ်ချက်များ ("<b>စည်းကမ်းချက်မျာ</b>း") သည် သင်နှင့် Zuellig Pharma တို့အကြား တရားဝင် သဘောတူစာချုပ်ဖြစ်ပြီး ဤစာချုပ်သည် eZRx+ အွန်လိုင်း မှာယူမှု ပလက်ဖောင်း(စနစ်)နှင့် မိုဘိုင်းဖုန်း အပ်ပလီကေးရှင်း အပြင် ၎င်းတို့၏ နောက်ဆက်တွဲ ဗားရှင်းများနှင့် ပြုပြင်ပြောင်းလဲထားမှုအားလုံး ("<b>ပလက်ဖောင်း</b>")သို့ သင်၏ အသုံးပြုမှုနှင့် ဝင်ထွက်မှုတို့ကို စီမံအုပ်ချုပ်မည် ဖြစ်သည်။ “<b>Zuellig Pharma</b>” ၊ “<b>ကျွန်တော်တို့သည်</b>”၊ “<b>ကျွန်တော်တို့ကို</b>” သို့မဟုတ် “<b>ကျွန်တော်တို့၏</b>” ဟူသော အသုံးအနှုန်းများသည် သင့်အား သက်ဆိုင်ရာ သုံးစွဲသူ ဝင်ထွက်ခွင့်များ (အောက်တွင် အဓိပ္ပာယ်သတ်မှတ်ထားသည့်အတိုင်း)ကို ထုတ်ပေးခြင်းအားဖြင့် သင်၏ ပလက်ဖောင်းအသုံးပြုမှုနှင့် ပလက်ဖောင်းသို့ ဝင်ထွက်မှုကို ခွင့်ပြုပေးသော Zuellig Pharma ကုမ္ပဏီကို ရည်ညွှန်းသည်။ “<b>သင်</b>” သို့မဟုတ် “<b>သင်၏</b>” ဟူသောအသုံးအနှုန်းများသည် ပလက်ဖောင်း ပေါ်တွင် စီးပွားရေးရည်ရွယ်ချက်များအတွက် ပစ္စည်းမှာယူခြင်းနှင့် ထုတ်ကုန် ဝယ်ယူခြင်းများ အပါအဝင် ပလက်ဖောင်းသို့ ဝင်ရောက်၊ အသုံးပြုခွင့်ပေးထားသော ဖောက်သည်အဖြစ် Zuellig Pharma ၏ စနစ်ထဲ၌ မှတ်ပုံတင်ထားသည့် တရားဝင်အဖွဲ့/ပုဂ္ဂိုလ်ကို ဆိုလိုသည်။ ဤပလက်ဖောင်းသို့ ဝင်ရောက်၍ အသုံးပြုခြင်းအားဖြင့် ဤစည်းကမ်းချက်များ၏ စည်းနှောင်မှုကို သင်က သဘောတူလက်ခံသည်။ ဤ စည်းကမ်းချက်များအနက် တစ်ချက်ချက်ကို သင် သဘောမတူလျှင် ယခု ဝင်ရောက်နေမှုကို ကျေးဇူးပြု၍ ရပ်ဆိုင်းပြီး သင်၏ မှတ်ပုံတင်မှုကို ရပ်စဲရန် ကျွန်တော်တို့ထံ ချက်ချင်း အကြောင်းကြားပါ။</p>
    <p>Zuellig Pharma က နောက်ထပ် အလားတူ စည်းကမ်းချက်နှင့် သတ်မှတ်ချက်များကို ပြဋ္ဌာန်းနိုင်ပြီး သင့်တော်သည်ဟု ကျွန်တော်တို့ ယူဆသည့် အချိန်တိုင်း ကျွန်တော်တို့၏ တစ်ဦးတည်းဆန္ဒဖြင့် ဤ စည်းကမ်းချက်များကို ပြင်ဆင်နိုင်ကြောင်း သင်က အသိအမှတ်ပြု သဘောတူ လက်ခံပါသည်။ ဤ စည်းကမ်းချက်များအတွက် ပြင်ဆင်ချက်တစ်ခုခု ပြုလုပ်ပြီးနောက်တွင် ပြင်ဆင်ထားသည့် စည်းကမ်း ချက်များကို ပလက်ဖောင်းပေါ်သို့ ကျွန်တော်တို့ ပို့စ် (post) တင် ရေးသား တင်ပြမည်။ ဤစည်းကမ်း ချက်များ၏ ထိပ်ဆုံး၌ ဖော်ပြထားသော "နောက်ဆုံးပြင်ဆင်ဖြည့်စွက်သည့်နေ့" ကို ကိုးကား၍ ၎င်း စည်း ကမ်းချက်များကို မည်သည့်အချိန်က နောက်ဆုံး ပြင်ဆင်ထားသည်ကို သင် ဆုံးဖြတ်နိုင်သည်။ မည်သည့် ပြင်ဆင်ဖြည့်စွက်ချက်မဆို ထိုကဲ့သို့ ပို့စ်တင်ပြီးလျှင် ပြီးချင်း ချက်ချင်း အာဏာ သက်ရောက်စေရမည်။ ထိုသို့ ပြင်ဆင်ဖြည့်စွက်ချက်များကို ပို့စ်တင်မှု ပြုလုပ်ပြီးသည့်နောက် ပလက်ဖောင်းကို သင်၏ အသုံးပြုမှု သို့မဟုတ် ပလက်ဖောင်းသို့ ဝင်ရောက်မှုသည် အဆိုပါ ပြင်ဆင် ဖြည့်စွက်ချက်များကို သင်က လက်ခံပြီး ဖြစ်ကာ ၎င်းတို့ဖြင့် စည်းနှောင်မှုကိုခံယူရန် သင်က သဘောတူညီသည်ဟု အဓိပ္ပာယ်သက်ရောက် စေရမည်။ အထက်တွင် မည်သို့ပင် ပါရှိစေကာမူ ဤစည်းကမ်းချက်များ၏ ပြင်ဆင်ချက် တစ်ခုခုသည်  စည်းကမ်းချက်များကို ပြင်ဆင်သည့်နေ့ မတိုင်မီက ပေါ်ပေါက်ခဲ့သော မည်သည့် အငြင်းပွားမှုအပေါ်ကိုမျှ မသက်ရောက်စေရ။ ပြင်ဆင်ချက်များဖြင့် စည်းနှောင်မှုရှိစေရန် သင်က သဘောမတူပါက ပလက်ဖောင်း သို့ ဝင်ရောက်မှု နှင့်/သို့မဟုတ် အသုံးပြုမှုအားလုံးကို သင် ရပ်ဆိုင်းပြီး သင်၏ မှတ်ပုံတင်မှုကို ရပ်စဲရန် Zuellig Pharma သို့ ချက်ချင်း အကြောင်းကြားရမည်။</p>
    
    <p class="title">၂။ ပုဂ္ဂိုလ်ရေးဒေတာလုံခြုံရေးမူဝါဒ</p>
    <p>ပလက်ဖောင်းတွင် မှတ်ပုံတင်ခြင်း၊ ဝင်ရောက်ခြင်း နှင့်/သို့မဟုတ် အသုံးပြုခြင်းအားဖြင့် သင်သည် "<b>ပုဂ္ဂိုလ်ရေးဒေတာလုံခြုံရေးမူဝါဒ</b>" တွင် ဖော်ပြထားသည့်အတိုင်း သင့် အကြောင်းနှင့် ပလက်ဖောင်းအား သင်၏ အသုံးပြုမှုအကြောင်း သတင်းအချက်အလက်များကို Zuellig Pharma နှင့် ကျွန်တော်တို့၏ အသင်းအဖွဲ့ဝင်များက စုဆောင်းကောင်း စုဆောင်းမည် ဖြစ်ကြောင်း သဘောတူညီပါသည်။</p>
    
    <p class="title">၃။ ပလက်ဖောင်းအသုံးပြုမှု</p>
    <p>Zuellig Pharma က အချိန်နှင့်အမျှ ထုတ်ပြန်သည့် ပလက်ဖောင်း အသုံးပြုမှု နှင့် သက်ဆိုင်သော <b>လက်ခံနိုင်သည့် အသုံးပြုမှု မူဝါဒန</b>ှင့် အခြား မူဝါဒများ၊ ကြေညာချက်များ၊ လမ်းညွှန်ချက်များ၊ စည်းမျဉ်းများနှင့် ညွှန်ကြားချက်များကို သင်၏ တရားဝင် ကိုယ်စားလှယ်များက လိုက်နာစေရန် သင်က သဘောတူညီပြီး ၎င်းတို့၏ လိုက်နာမှုကို သေချာအောင် ဆောင်ရွက်ရမည်။</p>
    
    <p class="title">၄။ ကုန်ကျစရိတ်များအတွက် တာဝန်ယူမှု</p> 
    <p>သင်၏ ဝန်ဆောင်မှု ပေးအပ်သူက ကောက်ခံသည့် ဒေတာ အဖိုးအခများအပါအဝင် ပလက်ဖောင်းကို သင်၏ အသုံးပြုမှုနှင့် သက်ဆိုင်သော ကုန်ကျမှုနှင့် စရိတ်စက အားလုံးအတွက် သင့်တွင် တာဝန်ရှိကြောင်း သင်က သဘောတူညီပါသည်။</p>
    
    <p class="title">၅။ တင်သွင်းသည့် သတင်းအချက်အလက် </p>
    <p>ပလက်ဖောင်းသို့ သင်က တင်သွင်းသည့် မည်သည့် သတင်းအချက်အလက် မဆို မှန်ကန်၊ တိကျ၊ ပြည့်စုံကြောင်း သင်က ကိုယ်စားပြု အာမခံပါသည်။ ပလက်ဖောင်းသို့ သင်က တင်သွင်းထားသော အဆိုပါ သတင်းအချက်အလက် တစ်ခုခုနှင့် စပ်လျဉ်း၍  ပလက်ဖောင်း၏ အသွင်အပြင်များ၊ ဖန်ရှင်များနှင့် အညီ အဆိုပါ သတင်းအချက်အလက်ကို အထူး သီးသန့်မဟုတ်သော၊ လွှဲပြောင်းနိုင်သော၊ ထပ်ဆင့် လိုင်စင်ချထားနိုင်သော၊ ကမ္ဘာတစ်ဝှမ်း အကျုံးဝင်သော၊ အသုံးပြုခွင့်၊ ကူးယူခွင့်၊ ပြင်ဆင်ခွင့်၊ အများပြည်သူကို ပြသခွင့်၊ အများပြည်သူသို့ တင်ဆက်ခွင့်နှင့် ဖြန့်ဝေခွင့် လိုင်စင်ကို မူပိုင်ခ အခမဲ့ဖြင့် Zuellig Pharma အား သင်က ခွင့်ပြု ပေးအပ်သည်။</p>
    <p>သတင်းအချက်အလက်ကို တင်သွင်းရသည့် ရည်ရွယ်ချက်သည် ပလက်ဖောင်း၏ အခြားသုံးစွဲသူများက သုံးခွင့်ရရန် သို့မဟုတ် အခြား အဖွဲ့များသို့ ဆက်လက်ပေးပို့ရန် ဖြစ်သည့်အခါ အဆိုပါ သတင်း အချက်အလက်သည် တရားမဝင်မှု၊ ညစ်ညမ်းမှု၊ ခြိမ်းခြောက်မှု၊ အသရေဖျက်မှု၊ ဉာဏပစ္စည်းမူပိုင်ခွင့် သို့မဟုတ် ပုဂ္ဂိုလ်ရေးဒေတာ လုံခြုံရေးကို ချိုးဖောက်မှု၊ သို့တည်းမဟုတ် တတိယအဖွဲ့များကို တစ်နည်းနည်း ထိခိုက်စေမှု စသည်တို့ မရှိကြောင်း၊ ကန့်ကွက်ခံရနိုင်မှု မရှိကြောင်း၊ ဆော့ဖ်ဝဲဗိုင်းရပ်၊ နိုင်ငံရေးအာဘော်၊ စီးပွားရေး သွေးဆောင်မှု သို့မဟုတ် "စပမ် (spam)" ပုံစံ တစ်ခုခု မပါရှိကြောင်း သင်က ကိုယ်စားပြု အာမခံ ပါသည်။</p>
    
    <p>အထူးသဖြင့် ပလက်ဖောင်း၏ ချက်ဘော့ (chatbot)ကို သင်၏ အသုံးပြုမှုနှင့် စပ်လျဉ်း၍ သင်၏ သုံးစွဲသူ ဝင်ထွက်ခွင့် မှတစ်ဆင့် ပေးသွင်းသော သတင်းအချက်အလက်များတွင် ပုဂ္ဂိုလ်ရေးဒေတာများ သို့မဟုတ် Zuellig Pharma က ဝင်ရောက်ခွင့် မရှိသော တတိယအဖွဲ့တစ်ခုခု၏ မူပိုင်ပစ္စည်း သို့မဟုတ် လျှို့ဝှက်ချက် တစ်ခုခု မပါရှိကြောင်း သင်က ကိုယ်စားပြု အာမခံပါသည်။</p>
    
    <p>သင်က တင်သွင်းသော သို့မဟုတ် ပလက်ဖောင်းကို သင်၏ အသုံးပြုမှုမှတစ်ဆင့် Zuellig Pharma နှင့်/သို့မဟုတ် ၎င်း၏ အသင်းအဖွဲ့ဝင်များက အခြားနည်းဖြင့် ကောက်ခံသော သတင်းအချက်အလက် များသည် ဤစည်းကမ်းချက်များ၏ တစ်စိတ်တစ်ပိုင်းဖြစ်သော ပုဂ္ဂိုလ်ရေး ဒေတာ လုံခြုံရေး မူဝါဒကို လိုက်နာရမည်။</p>
    
    <p>Zuellig Pharma သည် သင်၏ တင်သွင်းမှုများကို စောင့်ကြည့်ထိန်းကျောင်းခြင်း၊ တင်သွင်းမှုနှင့် ၎င်းတင်သွင်းမှုကို ပေးပို့သည့် ပတ်ဝန်းကျင် အခြေအနေ များကို တတိယအဖွဲ့တစ်ခုခုသို့ ထုတ်ဖော်ခြင်းတို့ကို မည်သည့် အကြောင်းရင်းအတွက် မဆို လိုအပ်ပါက လုပ်ပိုင်ခွင့် ရှိကြောင်း သင်က သဘောတူ လက်ခံပါသည်။</p>
    
    <p class="title">၆။ သုံးစွဲသူ ဝင်ထွက်ခွင့်</p> 
    <p>မှတ်ပုံတင်သည့် လုပ်ငန်းစဉ်၏ အစိတ်အပိုင်းအဖြစ် Zuellig Pharma က သင့်ထံသို့ စာဖြင့် တရားဝင် ပေးအပ်သော ပလက်ဖောင်းသို့ ဝင်ထွက်ရန် သီးသန့်သုံးစွဲသူ လော့ခ်အင်(များ)နှင့် လျှို့ဝှက်သင်္ကေတ(များ) ("<b>သုံးစွဲသူ ဝင်ထွက်ခွင့်</b>") ကို ပလက်ဖောင်းပေါ်တွင် စီးပွားရေးလုပ်ငန်း ရည်ရွယ်ချက်များ လုပ်ဆောင်ရန် သင်၏ တရားဝင် ခွင့်ပြုထားသော ကိုယ်စားလှယ်များကသာ အသုံးပြုရမည်။ ထိုကဲ့သို့ သုံးစွဲသူ ဝင်ထွက်ခွင့်နှင့် အဆိုပါ သုံးစွဲသူ ဝင်ရောက်သည့် အကောင့်နှင့် စပ်လျဉ်း၍ သင်က အောက်ပါတို့ကို ထပ်မံ၍ ကိုယ်စားပြု အာမခံပါသည်-</p>
    <p>(က)	အကောင့်တစ်ခု ဖန်တီးရန်နှင့် သင် သို့မဟုတ် သင်၏ တရားဝင်ကိုယ်စားလှယ်၏ သုံးစွဲသူ ဝင်ထွက်ခွင့်ကို ထုတ်ပေးရန် Zuellig Pharma သို့ ရည်ညွှန်းချက်အဖြစ် ပေးပို့သော သတင်း အချက်အလက်များသည် မှန်ကန်၊ တိကျပြီး ပြည့်စုံ ကြောင်း။</p>
    <p>(ခ)	သက်ဆိုင်ရာ ဥပဒေများအရ သင်သည် တရားဝင် စည်းနှောင်မှုရှိသော ပဋိညာဉ်စာချုပ်များကို ချုပ်ဆို၍ ဆောင်ရွက်နိုင်စွမ်း ရှိကြောင်း။</p>
    <p>(ဂ)	သင်၏ တရားဝင် ကိုယ်စားလှယ်များသည် တည်ဆဲ ဥပဒေ၊ စည်းမျဉ်းစည်းကမ်းများနှင့်အညီ သုံးစွဲသူ ဝင်ထွက်ခွင့်ကို အသုံးပြု၍ ပလက်ဖောင်းမှ တစ်ဆင့် ထုတ်ကုန် ဝယ်ယူမှု အရောင်းအဝယ်ကိစ္စများ ဆောင်ရွက်ရန် လိုအပ်သော လိုင်စင်နှင့် ပါမစ်များ ရှိကြောင်းနှင့် အဆိုပါ လိုင်စင်နှင့် ပါမစ်များသည် သက်တမ်းမကုန်သေးကြောင်း။</p>
    <p>(ဃ)	အဆိုပါ သုံးစွဲသူ ဝင်ထွက်ခွင့်ကို အသုံးပြုနေသော သင်၏ တရားဝင် ကိုယ်စားလှယ်များသည် သင့်ကိုယ်စား အရောင်းအဝယ်ပြုလုပ်နေခြင်းဖြစ်ကာ အခြား အများပြည်သူ သို့မဟုတ် လူနာ တစ်ဦးဦး၏ ကိုယ်စား လုပ်ကိုင် ဆောင်ရွက်ခြင်း မဟုတ် ကြောင်း။</p>
    <p>(င)	ပလက်ဖောင်းသို့ ဝင်ထွက်၍ အသုံးပြုစဉ် သင်၏ တရားဝင် ကိုယ်စားလှယ်များ၏ ပြုလုပ်မူ၊ ပျက်ကွက်မှုများအတွက် သင်က တာဝန်ယူမည် ဖြစ်ကြောင်းနှင့်</p>
    <p>(စ)	သုံးစွဲသူ ဝင်ထွက်ခွင့်သို့ ချိတ်ဆက်ထားသော အကောင့်ကို အသုံးပြု၍ လုပ်ဆောင်မှု အားလုံး အတွက် သက်ဆိုင်ရာ အခွန်အားလုံး အပါအဝင် သင်က သုံးစွဲကျသင့်သော ပမာဏကို ကျသင့်သည့် အချိန်၌ သင်က ပေးချေရမည် ဖြစ်ကြောင်း။		</p>
    
    <p>ပလက်ဖောင်းသို့ ဝင်ထွက်သော သင့်အကောင့်ဆိုင်ရာ သုံးစွဲသူ ဝင်ထွက်ခွင့်၏ လျှို့ဝှက်ချက်ကို ထိန်းသိမ်းရန် သင့်တွင် တာဝန်ရှိပြီး အဆိုပါ သုံးစွဲသူ ဝင်ထွက်ခွင့်ကြောင့် ဖြစ်ပွားသည့် ပလက်ဖောင်း ပေါ်မှ အပြန်အလှန်အကျိုးသက်ရောက်မှုအားလုံးအတွက် သင့်တွင် တာဝန်ရှိသည်။ သင့် သုံးစွဲသူ ဝင်ထွက်ခွင့်ကို ခွင့်ပြုချက် မရဘဲ အသုံးပြုမှုနှင့် သင့်အကောင့်ဆိုင်ရာ လုံခြုံရေး ချိုးဖောက်မှု တစ်ခုခုကို Zuellig Pharma သို့ ချက်ချင်း အကြောင်းကြားရန် သင်က သဘောတူညီသည်။ သင်က အကြောင်းကြားသော ခွင့်ပြုချက်မဲ့ မှာယူမှုများကို ဖျက်သိမ်းရန် Zuellig Pharma က ကြိုးစားမည် ဖြစ်သော်လည်း အထက်ပါ ဖြစ်ရပ်နှင့် သင်၏ သုံးစွဲသူ ဝင်ထွက်ခွင့်နှင့် ချိတ်ဆက်ထားသော အကောင့်ကို သုံး၍ ခွင့်ပြုချက်မဲ့ မှာယူမှုများကြောင့် ဖြစ်ပေါ်လာသည့် ဆုံးရှုံးမှု၊ နစ်နာမှု တစ်ခုခုအတွက် Zuellig Pharma တွင် ပေးရန် တာဝန်မရှိကြောင်း သင်က သဘောတူညီသည်။ (ဤ စည်းကမ်းချက်များ၏ တစ်စိတ်တစ်ပိုင်း ဖြစ်ပြီး ပလက်ဖောင်း၏ အစိတ်အပိုင်းအဖြစ် တွေ့ရှိနိုင်သော) Zuellig Pharma ၏ တည်ဆဲ မူဝါဒနှင့် လမ်းညွှန်ချက်များနှင့် ပလက်ဖောင်းပေါ်၌ သင်၏ လုပ်ဆောင်မှုများနှင့် စပ်လျဉ်းသော သက်ဆိုင်ရာ ဥပဒေအားလုံးကို လိုက်နာရန် သင်က သဘောတူညီသည်။</p>
    
    <p>ဤ စည်းကမ်းချက်များနှင့် Zuellig Pharma က ဆုံးဖြတ်သည့် အခြား ထပ်ဆောင်း စည်းကမ်းချက်များကို လိုက်နာလျက် Zuellig Pharma က အတိအလင်း ခွင့်ပြုထားခြင်း မရှိလျှင် သင်သည် အကောင့် အများအပြား မဖွင့်လှစ်ရ။ သင့် အကောင့် သို့မဟုတ် သုံးစွဲသူ ဝင်ထွက်ခွင့်ကို အခြားအဖွဲ့ထံသို့ ချေးငှားခြင်း၊ လွှဲပြောင်းခြင်း၊ ရောင်းချခြင်း မပြုလုပ်ရ။ အခြားသူများ၏ အကောင့်ကို ၎င်းတို့၏ ခွင့်ပြုချက် မရဘဲ သင်က အသုံးမပြုရ။</p>
    
    <p class="title">၇။ ထုတ်ကုန် သတင်း၊ ဈေးနှုန်း၊ မှာယူမှုနှင့် ငွေပေးချေမှုမျာ</p>	
    <p>(က)	<u>ထုတ်ကုန် သတင်း</u>။  ပလက်ဖောင်းပေါ်၌ ထုတ်ကုန် တစ်ခုခု အကြောင်း ပြသထားသော သတင်း အချက်အလက်သည် ရောင်းချရန် ကမ်းလှမ်းခြင်း မဟုတ်ဘဲ ဧည့်ဝတ်ပြုရန် ဖိတ်ခေါ်မှု တစ်ခုသာ ဖြစ်သည်။ Zuellig Pharma သည် ပလက်ဖောင်းပေါ်၌ ဖော်ပြထားသော သတင်း သို့မဟုတ် အကြောင်းအရာ (ထုတ်ကုန် ဖော်ပြချက်များနှင့် ဈေးနှုန်းများအပါအဝင်)ကို ကြိုတင်အသိမပေးဘဲ တည်းဖြတ်ခြင်း၊ ဖျက်ခြင်းကို ပြုလုပ်ရန်နှင့် ရောင်းချမည့် ထုတ်ကုန်တစ်ခုခုကို ဖယ်ရှားရန် မိမိ၏ အကြွင်းမဲ့ဆန္ဒဖြင့် လိုအပ်ပါက ဆောင်ရွက်ခွင့် ရှိသည်။</p>
    <p>(ခ)	<u>မှာယူမှုကို ငြင်းပယ်ခွင့်</u>။  Zuellig Pharma ၏ ထုတ်ကုန်တစ်ခုခု ရောင်းချမှုသည် ပစ္စည်းရနိုင်မှု၊ ထုတ်ကုန်ပြန်သိမ်းမှု၊ ကြိုတင်ရောင်းချထားမှု၊ ဈေးနှုန်းပြောင်းလဲမှု၊ သင်၏ အကြွေးဆပ်နိုင် သောအခြေအနေနှင့် ငွေပေးချေခဲ့သောသမိုင်းကို Zuellig Pharma ၏ အကဲဖြတ်မှုနှင့် Zuellig Pharma နှင့် ချုပ်ဆိုထားသော ဤ စည်းကမ်းချက်များနှင့် အခြား သဘောတူစာချုပ်များကို သင်၏ လိုက်နာမှုတို့ အပေါ် မူတည်ကြောင်း သင်က သဘော တူညီသည်။ ရောင်းချရန် ငြင်းဆိုခြင်း၊ ထုတ်ကုန်မှာယူမှုကို ဖြည့်ဆည်းရန် ငြင်းဆိုခြင်း သို့မဟုတ် မည်သည့်အချိန်၊ မည်သည့် အကြောင်းရင်းအတွက်မဆို ထုတ်ကုန် တစ်မျိုးမျိုး ရောင်းချမှု၊ ပစ္စည်းပေးပို့မှုမပြုရန် ဟန့်တားခြင်းကို သင့်ထံသို့ မည်သည့် ပေးရန်တာဝန်မျှ မရှိစေဘဲ Zuellig Pharma ၏ အကြွင်းမဲ့ ဆန္ဒအတိုင်း လိုအပ်ပါက ဆောင်ရွက်ခွင့် ရှိသည်။</p>
    <p>(ဂ)	<u>မှာယူမှုနှင့် ငွေပေးချေမှုများ</u>။ သုံးစွဲသူဝင်ထွက်ခွင့်ကို သင့် ကိုယ်စား ပလက်ဖောင်းပေါ်တွင် လုပ်ငန်းကိစ္စ လုပ်ကိုင်ခွင့် ပေးအပ်ထားသော တရားဝင် ကိုယ်စားလှယ်များကသာ အသုံးပြုစေ ရန် သင်က သေချာအောင် ဆောင်ရွက်ရမည်။ အောက်ပါ မှာယူမှု စိစစ်ခြင်း ဆိုင်ရာ စာပိုဒ် ၇(ဃ)ကို လိုက်နာလျက် သုံးစွဲသူ ဝင်ထွက်ခွင့်ကို အသုံးပြု၍ တင်ထားသော မှာယူမှု သို့မဟုတ် အခြားနည်း အတည်ပြုထားသော မှာယူမှုကို သင်က ထုတ်ပေးသည့် ခိုင်လုံသော မှာယူမှုအဖြစ် မှတ်ယူ ရမည် ဖြစ်ကာ သင့်အပေါ် စည်းနှောင်မှု ရှိစေရမည်။ အဆိုပါ အရောင်းအဝယ် ကိစ္စကို သင်က အသိအမှတ်ပြုရမည်ဖြစ်ပြီး ၎င်းလုပ်ငန်းမှ ကျသင့်သော ပေးချေစရာနှင့် ကုန်ကျစရိတ် အားလုံးကို Zuellig Pharma နှင့် သင့်အကြား သဘောတူထားသည့် ငွေပေးချေမှုနည်းလမ်းနှင့် အချိန်ဇယားများအတိုင်းနှင့် ငွေတောင်းခံလွှာ သို့မဟုတ် ငွေပေးချေရန် အကြောင်းကြားစာတွင် ဖော်ပြထားသည့်အတိုင်း သင်က အပြည့်အဝ ပေးချေရမည်။</p>
    <p>(ဃ)	<u>မှာယူမှုစိစစ်ခြင်း</u>။ ပလက်ဖောင်းပေါ်တွင် ခိုင်လုံသော မှာယူမှုတစ်ခုကို လက်ခံရရှိသည့် အခါ Zuellig Pharma သည် သင့်မှာယူမှုကို စိစစ်ရန် သင့်ထံသို့ စာတစ်စောင် ထုတ်ပေးမည်။ ထိုသို့ မှာယူမှု စိစစ်ခြင်းကို မှာယူမှုအားလက်ခံဆောင်ရွက်ခြင်းဟု မှတ်ယူခြင်း မရှိစေရဘဲ Zuellig Pharma က ငွေတောင်းခံလွှာ သို့မဟုတ် ငွေပေးချေရန် အကြောင်းကြားစာ ထုတ်ပေးသည့် အခါမှသာ မှာယူမှုကို လက်ခံဆောင်ရွက်ခြင်း ဖြစ်စေရမည်။ အရောင်းအဝယ် လုပ်ငန်းကိစ္စကို စီမံအုပ်ချုပ်သည့် အပြီးသတ်ဝယ်ယူမှု စည်းကမ်းချက်များသည် Zuellig Pharma က ထုတ်ပေး သည့် ငွေတောင်းခံလွှာ သို့မဟုတ် ငွေပေးချေရန် အကြောင်းကြားစာတွင် ပါဝင်သည့်အတိုင်း ဖြစ်စေရမည်။	</p>
    <p>(င) 	<u>ပစ္စည်းပို့ဆောင်မှုနှင့် ပစ္စည်းပြန်ပို့ခြင်း</u>။   ပလက်ဖောင်းပေါ်မှ မှာယူမှု သို့မဟုတ် ထုတ်ကုန် ဝယ်ယူမှု တစ်ခုခုသည် Zuellig Pharma က အချိန်နှင့်အမျှ ထုတ်ပြန်၍ ပလက်ဖောင်းအပေါ် အပ်ပလုပ် (Upload) တင်ထားသော သို့မဟုတ် သင့်ကို အခြားနည်း သီးခြားဆက်သွယ် ပြောဆို ထားသော ယင်း မှာယူမှု သို့မဟုတ် ဝယ်ယူမှု၏ အဓိက အကြောင်းအရာနှင့် သက်ဆိုင်သည့် အခြားစည်းကမ်းချက်များကိုလည်း လိုက်နာရမည်။ အဆိုပါ စည်းကမ်းချက် များတွင် ပစ္စည်း ပို့ဆောင်မှုနှင့် ပစ္စည်းပြန်ပို့ခြင်းဆိုင်ရာ စည်းကမ်းချက်များသည် ၎င်းတို့ကိုသာ ကန့်သတ်မထား ဘဲ အပါအဝင် ဖြစ်စေရမည်။</p>
    
    <p class="title">၈။ ဒေတာအသုံးပြုမှု</p> 
    <p>ပလက်ဖောင်းကို သင် အသုံးပြုနေစဉ်အတွင်း သင့်အကြောင်း သို့မဟုတ် သင်၏ ပလက်ဖောင်းအသုံးပြုမှုအကြောင်း သတင်းအချက်အလက်များကို ကျွန်တော်တို့ ကောက်ယူနိုင်သည်။ ထိုသို့ကောက်ယူနိုင်သည့်အချိန်များမှာ သင်က သင့်အချက်အလက်များကို ထည့်သွင်းသည့်အခါ (ဥပမာ သင့် မှာယူမှု သို့မဟုတ် ကျွန်တော်တို့၏ ချက်ဘော့ထဲတွင် မေးမြန်းမှု)၊ ပလက်ဖောင်းနှင့် သင် အပြန်အလှန် ဆက်သွယ်သည့်အချိန်၌ သင့်အကြောင်းအချက်အလက်ကို ကျွန်တော်တို့၏ စနစ်က အလိုအလျောက် ကောက်ယူသည့်အခါ (ဥပမာ သင်အသုံးပြုနေသည့် ဘရောင်ဇာ (browser)၊ အခြား အရောင်းအဝယ် အချက်အလက်များကို သိရှိရန် ကွတ်ကီးများ (cookies)) နှင့် သက်ဆိုင်သည့်နေရာ၌ အခြား ရင်းမြစ်များထံမှ သင့်အကြောင်း သတင်း အချက်အလက်များ ကျွန်တော်တို့ လက်ခံရရှိ သည့်အခါ (ဥပမာ ပြင်ဆင်ထားသော မှာယူမှု/ပို့ဆောင်မှု အသေးစိတ်) တို့ ဖြစ်ကြသည်။ အသေးစိတ် အချက် အလက်အတွက် ကျွန်တော်တို့၏ <b>ပုဂ္ဂိုလ်ရေးဒေတာလုံခြုံရေး မူဝါဒ</b>ကို ကျေးဇူးပြု၍ ကိုးကားပါ။</p>
    
    <p>(က)	ကျွန်တော်တို့၏ ပလက်ဖောင်းနှင့် ကျွန်တော်တို့ သို့မဟုတ် ကျွန်တော်တို့၏ အသင်း အဖွဲ့ဝင်များက ပေးအပ်သော အခြား ထုတ်ကုန်နှင့် ဝန်ဆောင်မှုများကို ပေးအပ်ရန်နှင့် တိုးတက်စေရန် ဤသတင်းအချက်အလက်များကို အသုံးပြုမည်။ Zuellig Pharma နှင့် ကျွန်တော်တို့၏ အသင်းအဖွဲ့ဝင်များက ပေးအပ်သည့် ထုတ်ကုန်နှင့် ဝန်ဆောင်မှု မျိုးစုံအတွက် နောက်ထပ် သုတေသနနှင့် ဖွံ့ဖြိုးရေး လုပ်ငန်းများ ဆောင်ရွက်ရန်လည်း ဤ သတင်းအချက် အလက်များကို ကျွန်တော်တို့ အသုံးပြုနိုင်သည်။</p>
    <p>(ခ)	ကျွန်တော်တို့သည် ပလက်ဖောင်းပေါ်တွင် သင့်အတွက် အရေးအကြီးဆုံး အထူးလုပ်ဆောင်နိုင် မှုနှင့် ဝန်ဆောင်မှုများ ပေးအပ်ရန် (ဥပမာ သင် ဆိုင်းအင် (sign-in) လုပ်၍ ဝင်သည့်အခါ သင့်ကို မှတ်မိခြင်း၊ သင့် ဈေးဝယ်ခြင်းထဲသို့ ထည့်သည့် ပစ္စည်းများကို မျက်ခြေမပြတ် မှတ်သားခြင်း)၊ လိမ်ညာမှုနှင့် တရားမဝင် လုပ်ရပ်များကို တိုက်ဖျက်ရန်၊ ကျွန်တော်တို့၏ သတင်းအချက် အလက် လုံခြုံရေးကို တိုးတက်စေရန်၊ သုံးစွဲသူများ၏ နှစ်ခြိုက်မှုနှင့် ကျွန်တော်တို့၏ စွမ်းဆောင်မှုကို ပိုမိုနားလည်ရေးအတွက် အန်နယ်လစ်တစ် (Analytics) လေ့လာဆန်းစစ်မှု ဆောင်ရွက်ရန်၊ ကျွန်တော်တို့၏ ထုတ်ကုန်၊ ဝန်ဆောင်မှုများ အပြင် သင်၏ သုံးစွဲသူ အတွေ့အကြုံကို တိုးတက်စေအောင် သုတေသနနှင့် ဖွံ့ဖြိုးရေးအတွက် အဆိုပါ သတင်းများကို အသုံးပြုရန်၊ သင့်အတွက် ဆီလျော်သော ကြော်ငြာကို ပေးပို့ရန် (အောက်တွင် ကြည့်ပါ) စသည့် ကျယ်ပြန်သော ရည်ရွယ်ချက် အမျိုးမျိုးအတွက် ကွတ်ကီး (cookies)၊ ပစ်ဇယ် (pixel)၊ မိုဘိုင်းဖုန်း ကြော်ငြာအိုင်ဒီနှင့် အခြား နည်းပညာများ ("ကွတ်ကီးများ")ကို အသုံးပြုသည်။ ကျွန်တော်တို့၏ ကွတ်ကီး ပေါ့ပ်အပ် (pop-up) မန်နူးတွင် သင့်စိတ်ကြိုက်ကို ဖော်ပြ၍ သင့် စက်ကိရိယာ ပေါ်မှ ကျွန်တော်တို့၏ ကွတ်ကီးကို သင် စီမံခန့်ခွဲနိုင်သည်။ ထိုသို့ မဟုတ်ဘဲ သင်က ဝဘ်ဘရောင်ဇာ (web brower)ကို အသုံးပြုနေပါက သင့် ဘရောင်ဇာ၏ "ဆက်တင် (settings)" ရှိ သက်ဆိုင်ရာ မန်နူးအောက်တွင် သင့် စိတ်ကြိုက်ကို ဖော်ပြပြီး ဤ ကွတ်ကီး များကို သင် စီမံခန့်ခွဲနိုင်သည်။	</p>
    <p>(ဂ)	သင် စိတ်ဝင်စားနိုင်မည့်  ထုတ်ကုန်နှင့် ဝန်ဆောင်မှုများအကြောင်း သတင်းအချက်အလက်ကို သင့်ထံ မျှဝေရန် ပလက်ဖောင်းပေါ်တွင် စိတ်ဝင်စားမှုအခြေခံ ကြော်ငြာများကို ကျွန်တော်တို့ ပြသနိုင်သည်။ သင့် စိတ်ဝင်စားမှုကို ဆုံးဖြတ်ရန်၊ သင့်ကို ကျွန်တော်တို့ ပြသသည့် စိတ်ဝင်စားမှု အခြေခံ ကြော်ငြာများ၏ ထိရောက်မှုကို တိုင်းတာရန်နှင့် သင့် အမည်၊ လော့ခ်အင် (log-in) အသေးစိတ် စသည့် မည်သူမည်ဝါဆိုသည်ကို ဖော်ထုတ်နိုင်သော အချက်အလက်များ မပါရှိ စေရန်တို့အတွက် ကြော်ငြာနည်းပညာလုပ်ငန်း၌ အသုံးများသော ကွတ်ကီးကဲ့သို့ စနစ်များကို ကျွန်တော်တို့ အားကိုးအားထားပြုသည်။ အန်နယ်လစ်တစ် (Analytics) ဝန်ဆောင်မှု ပေးသူ၊ ဆာ့ချ်အင်ဂျင် (search engine)၊ လူမှုမီဒီယာကွန်ယက်နှင့် ကြော်ငြာ ကုမ္ပဏီများကဲ့သို့ ကျွန်တော်တို့ ခွင့်ပြုထားသည့် တတိယအဖွဲ့များကလည်း ပလက်ဖောင်း နှင့် သင် ဆက်သွယ် လုပ်ကိုင်သည့်အခါ ကွတ်ကီးများကို အသုံးပြုနိုင်သည်။ ပလက်ဖောင်းရှိ သင့် အကောင့် ဆက်တင်၌ စိတ်ဝင်စားမှုအခြေခံသည့် ကြော်ငြာများကို လက်မခံရန် သင် ရွေးချယ်နိုင်သည်။ ထိုသို့ ပြုလုပ်ပါက သင့်ထံသို့ စိတ်ဝင်စားမှု အခြေခံ ကြော်ငြာများ ပေးရန် ရည်ရွယ်ချက်အတွက် သင်၏ သတင်းအချက်အလက်များကို ကျွန်တော်တို့ တွက်ချက်ဆန်းစစ်မှုများ ပြုလုပ်တော့မည် မဟုတ်ဟု ဆိုလိုသည်။ ထိုအခါ ကျွန်တော်တို့၏ ပလက်ဖောင်းပေါ်တွင် ကြော်ငြာများကို ဆက်လက်၍ သင် လက်ခံရရှိနေမည် ဖြစ်သော်လည်း သင့်စိတ်ကြိုက်ကို ရွေးချယ်ပေးထားမည် မဟုတ်ပေ။</p>
    <p class="title">၉။	ဉာဏပစ္စည်းအခွင့်အရေးများ</p>
    <p>ပလက်ဖောင်းနှင့် ပလက်ဖောင်း၏အကြောင်းအရာများရှိ အခွင့်အရေး၊ ပိုင်ဆိုင်ခွင့်နှင့် အကျိုးစီးပွားအားလုံး (ဉာဏပစ္စည်းအခွင့်အရေး အပါအဝင်)ကို Zuellig Pharma နှင့် ၎င်း၏ လိုင်စင်ပေးသူများက ပိုင်ဆိုင်ပြီး ၎င်းတို့က ဆက်လက်ပိုင်ဆိုင်ကြောင်း၊ ဤစည်းကမ်းချက်များ နှင့်အညီ ပလက်ဖောင်းကို ဝင်ရောက်သုံးစွဲခွင့်မှအပ သင့်တွင် မည်သည့်အခွင့်အရေးမျှ မရှိကြောင်း၊ သင်က သိရှိနားလည် သဘောတူသည်။  Zuellig Pharma က စာဖြင့် အတိအလင်း ခွင့်ပြုခြင်း မရှိလျှင် ပလက်ဖောင်း၏ အကြောင်းအရာများ၊ ၎င်း၏ အစိတ်အပိုင်းများကို အခြေခံ၍ ကူးယူခြင်း၊ ဆင့်ပွားလက်ရာ ဖန်တီးခြင်း၊ ပလက်ဖောင်းတစ်ခုလုံး ဖြစ်စေ၊ တစ်စိတ်တစ်ပိုင်းဖြစ်စေ၊ ၎င်းတွင်ပါရှိသော သတင်းအချက်အလက်နှင့် ပစ္စည်းများကို ဖြစ်စေ၊ မည်သည့်ပုံစံ မည်သည့် နည်းလမ်းနှင့်မဆို ဖြန့်ဖြူးခြင်း၊ ပြန်လည်ထုတ်ဝေခြင်း၊ ပြသခြင်း၊ အသံလွှင့်ခြင်း၊ ထုတ်လွှင့်ခြင်း စသည်တို့ကို မပြုလုပ်ရန်နှင့် Zuellig Pharma ၏ စာဖြင့် ခွင့်ပြုချက်မရရှိဘဲ အချက်အလက် ပြန်လည်ထုတ်ယူနိုင်သော စနစ်တစ်ခုသို့ အလားတူ အရာများကို သိမ်းဆည်းခြင်း မပြုရန် သင်က သဘောတူပါသည်။ ပလက်ဖောင်းကို ဆန့်ကျင်ချိုးဖောက်မှုတစ်ခုခုကို သင် က ကျူးလွန်မည် မဟုတ် ကြောင်းနှင့် အခြားအဖွဲ့တစ်ခုခု၏ ကျူးလွန်မှုကိုလည်း အားပေးကူညီမည်မဟုတ်ကြောင်း သင်က သဘောတူညီသည်။ ကျွန်တော်တို့၏ စာဖြင့် အတိအလင်းခွင့်ပြုချက် မရရှိဘဲ ရိုဘော့ (robot)၊ စပိုက်ဒါ (spider)၊ စခရိတ်ပါ (scraper) သို့မဟုတ် ပလက်ဖောင်းသို့ အလိုအလျောက်ဝင်ရောက်သည့် အခြား နည်းလမ်းများကို အသုံးမပြုရန် သင်က သဘောတူညီသည်။ ထို့အပြင် Zuellig Pharma ၏ စာဖြင့် ကြိုတင်ခွင့်ပြုချက် မရရှိဘဲ အခြားပလက်ဖောင်း သို့မဟုတ် ဝဘ်ပိတ်ချ် (web page) ပေါ်တွင် ဤပလက်ဖောင်း (သို့မဟုတ် ပလက်ဖောင်း အစိတ်အပိုင်း တစ်ခု) သို့ ချိတ်ဆက်မည့် ဟိုက်ပါလင့်ခ် (hyper link) ကို ထည့်သွင်းခြင်း မပြုရ။ သို့မဟုတ် ဤပလက်ဖောင်းပေါ်တွင် ပါရှိသော ပစ္စည်းတစ်ခုခုကို အခြား ဆာဗာကွန်ပျူတာပေါ်တွင် "မူပွားပြုခြင်း (mirror)"၊ မည်သည့် ပလက်ဖောင်း သို့မဟုတ် ဝဘ်ပိတ်ချ်တွင်မျှ အတွင်းလင့်ခ်များ (in-links)၊ ဖရိန်လင့်ခ်များ (frame-links) နှင့်/သို့မဟုတ် (ဝဘ်ပိတ်ချ်၊ ပုံ၊ ဗီဒီယို၊ ဂရပ်ဖစ်၊ စာသား၊ ကုတ်သင်္ကေတ၊ ပရိုဂရမ် နှင့်/သို့မဟုတ် ပလက်ဖောင်းပေါ်မှ အခြား ပစ္စည်းတစ်ခုခုမှာ ၎င်းတို့ကိုသာ မကန့်သတ်ဘဲ အပါအဝင်ဖြစ်သော) ဤပလက်ဖောင်း သို့မဟုတ် ပလက်ဖောင်း အစိတ်အပိုင်း တစ်ခုသို့ ချိတ်ဆက်မည့် ဟိုက်ပါလင့်ခ် တစ်မျိုးမျိုးကို တည်ဆောက်ခြင်း နှင့်/သို့မဟုတ် ထိန်းသိမ်းခြင်း မပြုလုပ်ရန် သင်က သဘောတူပါ သည်။ </p>
    
    <p>ပလက်ဖောင်းပေါ်တွင် အသုံးပြုပြသထားသော (“Zuellig Pharma”၊ “eZRx” နှင့် ၎င်း၏ အသင်းအဖွဲ့ဝင်များ၏ အမှတ်များဖြစ်သော "APL" ၊ "MDI" စသည်တို့မှာ ၎င်းတို့ကိုသာ ကန့်သတ်မထား ဘဲ အပါအဝင်ဖြစ်သည့်) ကုန်အမှတ်တံဆိပ်၊ ဝန်ဆောင်မှု အမှတ်နှင့် လိုဂိုများ(“<b>ကုန်အမှတ်တံဆိပ်များ</b>”) သည် Zuellig Pharma နှင့် ၎င်း၏ အသင်းအဖွဲ့ဝင်များ၏ မှတ်ပုံတင်ထားသော ကုန်အမှတ်တံဆိပ်နှင့် မှတ်ပုံမတင်ထားသော ကုန်အမှတ် တံဆိပ်များ ဖြစ်ကြသည်။ ပလက်ဖောင်းပေါ်ရှိ မည်သည့်အရာကမျှ Zuellig Pharma ၏ စာဖြင့် ခွင့်ပြုချက် မရဘဲ ပလက်ဖောင်းပေါ်တွင် ပြထားသော ကုန်အမှတ်တံဆိပ်ကို အသုံးပြုရန် လိုင်စင် ပေးခြင်း သို့မဟုတ် အလားတူ အသုံးပြုခွင့်ကို ပေးအပ်ခြင်း၊ သွယ်ဝိုက် ပေးအပ်ခြင်း၊ ရှေ့နောက် စကားညီရမည့်ပြဋ္ဌာန်းချက် (estoppel) အရ ပေးအပ်ခြင်း  သို့မဟုတ် အခြားနည်း ပေးအပ်ခြင်းဟု မှတ်ယူခြင်း မရှိစေရ။ ကုန်အမှတ်တံဆိပ်ကို "ဟော့တ်လင့်ခ် (hot link)" တည်ဆောက်၍ အသုံးပြုရန် Zuellig Pharma ၏ စာဖြင့် ကြိုတင် ခွင့်ပြုချက်မရှိလျှင် ကုန်အမှတ် တံဆိပ်တစ်ခုခုကို "ဟော့တ်လင့်ခ်" အဖြစ် အသုံးပြုခြင်းကို Zuellig Pharma က တားမြစ်သည်။</p>
    <p>ပလက်ဖောင်းပေါ်၌ ပြထားသော လူပုံ သို့မဟုတ် နေရာဒေသ ပုံများသည် Zuellig Pharma ၏ ပိုင်ဆိုင်မှု ဖြစ်သည် သို့မဟုတ် ခွင့်ပြုချက်ဖြင့် Zuellig Pharma က အသုံးပြုနေခြင်း ဖြစ်သည်။ ဤစည်းကမ်းချက် များအရ ခွင့်ပြုခြင်း သို့မဟုတ် Zuellig Pharma က သီးသန့် စာဖြင့် ခွင့်ပြုခြင်း မရှိလျှင် အဆိုပါပုံများကို သင်၏ သို့မဟုတ် သင်က ခွင့်ပြုသူ၏ အသုံးပြုမှုကို တားမြစ်သည်။ ပုံများကို ခွင့်ပြုချက်မရှိဘဲ မည်သည့် အသုံးပြုမှုမဆို မူပိုင်ခွင့်ဥပဒေ၊ ကုန်အမှတ်တံဆိပ် ဥပဒေ၊ ပုဂ္ဂိုလ်ရေးဒေတာ လုံခြုံမှုနှင့် အများသိရှိမှု ဥပဒေများနှင့် ဆက်သွယ်ရေး စည်းမျဉ်းဥပဒေများကို ချိုးဖောက်ခြင်း ဖြစ်နိုင်သည်။ ပလက်ဖောင်းတွင် ထုတ်ဖော်ထားသော သတင်းအချက်အလက်၊ နည်းလမ်း၊ နည်းစဉ်၊ နည်းစနစ် သို့မဟုတ် အခြား နည်းပညာ အားလုံးကို Zuellig Pharma က ပိုင်ဆိုင်ပြီး ပလက်ဖောင်းပေါ်ရှိ မည်သည့်အရာကမျှ Zuellig Pharma ၏ စာဖြင့် ခွင့်ပြုချက် မရဘဲ ပလက်ဖောင်းပေါ်တွင် ပြထားသော သတင်းအချက်အလက်၊ နည်းလမ်း၊ နည်းစဉ်၊ နည်းစနစ် သို့မဟုတ် အခြား နည်းပညာ အားလုံးကို အသုံးပြုရန် လိုင်စင်ပေးခြင်း သို့မဟုတ် အလားတူ အသုံးပြုခွင့်ကို ပေးအပ်ခြင်း၊ သွယ်ဝိုက် ပေးအပ်ခြင်း၊ ရှေ့နောက်စကား ညီရမည့်ပြဋ္ဌာန်းချက် (stoppel)အရ ပေးအပ်ခြင်း သို့မဟုတ် အခြားနည်း ပေးအပ်ခြင်းဟု မှတ်ယူခြင်း မရှိစေရ။</p>
    <p class="title">၁၀။ ဆုလဘ်နှင့် လက်ဆောင်ပစ္စည်းများ</p>
    <p>Zuellig Pharma ၊ ၎င်း၏ အသင်းအဖွဲ့ဝင်များ နှင့်/သို့မဟုတ် မိတ်ဖက်များက အကုန်အကျခံ ကျင်းပသော ဆုလဘ်နှင့် လက်ဆောင်ပစ္စည်းများ ပေးအပ်မှုအတွက် နောက်ထပ် စည်းကမ်း သတ်မှတ်ချက်များ အကျုံးဝင်သက်ဆိုင်မှုရှိသည်။ အဆိုပါ နောက်ထပ် စည်းကမ်းချက်များ သို့မဟုတ် သင်၏ ဆုလဘ် သို့မဟုတ်  လက်ဆောင် ပစ္စည်းရပိုင်ခွင့်နှင့် စပ်လျဉ်း၍ အငြင်းပွားမှု သို့မဟုတ် သဘောကွဲလွဲမှု တစ်ခုခု ဖြစ်ပွားလျှင် Zuellig Pharma ၏ ဆုံးဖြတ်ချက်က အပြီးသတ် ဖြစ်စေရမည်။ </p>
    
    <p class="title">၁၁။ ပလက်ဖောင်းကို ပြင်ဆင်ခြင်း၊ ယာယီရပ်ဆိုင်းခြင်း</p>
    <p>Zuellig Pharma သည် အကြောင်းပြချက် သို့မဟုတ် ကြိုတင်သတိပေးချက် တစ်ခုခု မပေးဘဲ ပလက်ဖောင်းနှင့် ဝန်ဆောင်မှု သို့မဟုတ် သတင်း အချက်အလက် တစ်ခုခုကို အဆင့်မြှင့်ခြင်း၊ ပြုပြင်ခြင်း၊ ပြောင်းလဲခြင်း၊ ယာယီရပ်ဆိုင်းခြင်း၊ ဝန်ဆောင်မှု ဆက်လက် မပေးခြင်း၊ ဖယ်ရှားခြင်းတို့ကို မည်သည့်အချိန်၌မဆို တစ်ခုလုံးဖြစ်စေ၊ တစ်စိတ်တစ်ပိုင်း ဖြစ်စေ ပြုလုပ်နိုင်ပြီး၊ ထိုသို့ ပလက်ဖောင်းကို အဆင့်မြှင့်ခြင်း၊ ပြုပြင်ခြင်း၊ ယာယီရပ်ဆိုင်းခြင်း၊ ပြောင်းလဲခြင်းတို့ကို ပြုလုပ်ခြင်းကြောင့် ပလက်ဖောင်း သို့မဟုတ် ၎င်း၏ လုပ်ဆောင်မှုအပိုင်း တစ်ခုခုကို သင် ဝင်ရောက်နိုင်ခြင်း မရှိပါက Zuellig Pharma တွင် ပေးရန် တာဝန် မရှိစေရ။ သက်ဆိုင်ရာ ဥပဒေများ၏ စည်းကမ်းချက်များကို လိုက်နာလျက် ပလက်ဖောင်းတွင် ပါရှိသော သတင်းအချက်အလက် နှင့်/သို့မဟုတ် အခြား ပစ္စည်းများကို ပြင်ဆင်ခြင်း၊ ဖျက်ခြင်း၊ အစားထိုးခြင်းကို အချိန်နှင့်အမျှ မည်သည့်အချိန်၌ မဆို  Zuellig Pharma ၏ အကြွင်းမဲ့ ဆန္ဒအရ ဆောင်ရွက်နိုင်သည်။</p>
    
    <p>ပလက်ဖောင်း၏ မိုဘိုင်းဖုန်းဗားရှင်းကို သင် အသုံးပြုသည့် ဖြစ်ရပ်တွင် အဆိုပါအဆင့်မြှင့်ခြင်း၊ ပြင်ဆင် ဖြည့်စွက်ခြင်း၊ ပြောင်းလဲခြင်း သို့မဟုတ် ပြုပြင်ခြင်းကို ထည့်သွင်းတပ်ဆင်ခြင်းမပြုရန် သင် ရွေးချယ်ပါက သို့မဟုတ် အလိုအလျောက် ပြင်ဆင်ဖြည့်စွက်ခြင်းကို သင် မရွေးချယ်ထားပါက ပလက်ဖောင်းပေါ်မှ သင်၏ အတွေ့အကြုံကို ဆိုးဝါးသည့် သက်ရောက်မှုများ ဖြစ်ပေါ်စေနိုင်ပြီး အချို့ ဖြစ်ရပ်များတွင် ပလက်ဖောင်းကို သင် ဆက်လက် အသုံးပြု၍ မရဘဲ ဖြစ်ကောင်းဖြစ်နိုင်သည်။ </p>
    
    <p class="title">၁၂။ လင့်ခ်</p> 
    <p>ဤပလက်ဖောင်းတွင် အခြား ဝဘ်ဆိုဒ် နှင့်/သို့မဟုတ် မိုဘိုင်းဖုန်းအပ်ပလီကေးရှင်းများသို့ ရောက်ရှိစေမည့် လင့်ခ်များလည်း ပါရှိနိုင်သည်။ ၎င်းအခြား ဝဘ်ဆိုဒ် နှင့် မိုဘိုင်းဖုန်း အပ်ပလီကေးရှင်းများကို Zuellig Pharma နှင့်/သို့မဟုတ် ၎င်း၏ အသင်းအဖွဲ့ဝင်များ (“<b>Zuellig Pharma</b> အုပ်စု”) က စီမံခန့်ခွဲခြင်း မဟုတ်သော အခြေအနေ ဖြစ်နိုင်ပြီး အဆိုပါအခြား ဝဘ်ဆိုဒ် နှင့် မိုဘိုင်းဖုန်းအပ်ပလီကေးရှင်းများသို့ လမ်းညွှန်သည့် လင့်ခ်တစ်ခုခုသည် သတင်း အချက်အလက် ပေးရန်နှင့် အသုံးပြုရ အဆင်ပြေစေရန် ရည်ရွယ်ချက်များအတွက်သာ ပေးအပ်ထားခြင်း ဖြစ်သည်။ အခြား ဝဘ်ဆိုဒ် သို့မဟုတ် မိုဘိုင်းဖုန်း အပ်ပလီကေးရှင်းများကို Zuellig Pharma အုပ်စုက ပိုင်ဆိုင်ခြင်း သို့မဟုတ် စီမံခန့်ခွဲခြင်း ရှိသည့် အခြေအနေမှ အပ အဆိုပါ ဝဘ်ဆိုဒ် နှင့် မိုဘိုင်းဖုန်း အပ်ပလီကေးရှင်းများ (<b>ZP</b> မဟုတ်သော ဝဘ်ဆိုဒ်နှင့် မိုဘိုင်းဖုန်း အပ်ပလီကေးရှင်းများ) ကို သင်၏ အသုံးပြုမှုသည်  သင့် ကိုယ်ပိုင်စွန့်စားမှုသက်သက်ဖြင့် အသုံးပြုခြင်းဖြစ်ပြီး ZP မဟုတ်သော မည်သည့် ဝဘ်ဆိုဒ်နှင့် မိုဘိုင်းဖုန်းအပ်ပလီကေးရှင်းကိုမျှ Zuellig Pharma က စစ်ဆေးထားခြင်း မရှိကြောင်းနှင့် အဆိုပါ ဝဘ်ဆိုဒ်နှင့် မိုဘိုင်းဖုန်းအပ်ပလီကေးရှင်းများရှိ အကြောင်းအရာ၊ ဝန်ဆောင်မှု၊ ပုဂ္ဂိုလ်ရေး ဒေတာလုံခြုံမှု အလေ့အထ နှင့်/သို့မဟုတ် အခြားကဏ္ဍတစ်ခုခုကို တစ်နည်းနည်းနှင့်လည်းကောင်း၊ ပလက်ဖောင်းသို့ ချိတ်ဆက်ထားသည့် သို့မဟုတ် ပလက်ဖောင်းမှ ချိတ်ဆက်ထားသည့် အကြောင်းအရာ၊ လင့်ခ် သို့မဟုတ် တတိယအဖွဲ့ ဝဘ်ဆိုဒ်၊ ပိတ်ချ်၊ မိုဘိုင်းဖုန်း အပ်ပလီကေးရှင်းများ၏ တိကျမှု၊ အချိန်မှန်မှု သို့မဟုတ် ဆက်လက်ရရှိနိုင်မှု၊ ဆက်လက် တည်ရှိနေမှုတို့အတွက် Zuellig Pharma တွင် တာဝန်မရှိကြောင်း၊ သင်က သိရှိနားလည်၍ သဘောတူပါသည်။ ပလက်ဖောင်းအတွင်းရှိ လင့်ခ်များမှ တစ်ဆင့် သင် ဝင်ရောက်သော Zuellig Pharma အုပ်စုဝင် တစ်ဦးဦး (Zuellig Pharma အပါအဝင်)က စီမံခန့်ခွဲသည့် အခြား ဝဘ်ဆိုဒ်နှင့် မိုဘိုင်းဖုန်းအပ်ပလီကေးရှင်းများနှင့် စပ်လျဉ်း၍ အခြားနည်း အကြောင်းကြားထားခြင်း မရှိလျှင် ဤစည်းကမ်းချက်များ (<b>ပုဂ္ဂိုလ်ရေးဒေတာလုံခြုံမှု မူဝါဒ</b> အပါအဝင်) သည် ပလက်ဖောင်း၏ အစိတ်အပိုင်းတစ်ခုအလား အဆိုပါဝဘ်ဆိုဒ်နှင့် မိုဘိုင်းဖုန်း အပ်ပလီကေးရှင်း များသို့ သင်၏ ဝင်ရောက် အသုံးပြုမှုအပေါ် ဆက်လက် အကျုံးဝင် သက်ဆိုင်စေရမည်။</p>
    
    <p class="title">၁၃။ ဥပဒေကို လိုက်နာမှု </p>
    <p>(က) ပလက်ဖောင်းသို့ သင်၏ ဝင်ရောက် အသုံးပြုမှု နှင့် (ခ) ပလက်ဖောင်းမှ တစ်ဆင့် ထုတ်ကုန်များ ဝယ်ယူပြီး အသုံးပြုမှုတို့နှင့် စပ်လျဉ်း၍ သင်သည် သက်ဆိုင်ရာ ဥပဒေ၊  စည်းမျဉ်းစည်းကမ်းများကို တိကျစွာ လိုက်နာရမည်။ စီးပွားရေး အရေးယူမှု သို့မဟုတ် ပိတ်ဆို့မှု တစ်ခုခုကို ချိုးဖောက်ရန် သို့မဟုတ် ရှောင်တိမ်းရန် သင်သည် ပလက်ဖောင်းကို အသုံးမပြုရ။</p>
    
    <p class="title">၁၄။ မသက်ဆိုင်ကြောင်းရှင်းလင်းချက်</p>
    <p>ပလက်ဖောင်းပေါ်၌ ပေးအပ်ထားသော သတင်းအချက်အလက် အတွက် ၎င်းကို ထည့်သွင်းသည့် အချိန်၌ မှန်ကန်ကြောင်း Zuellig Pharma က သေချာအောင် ကြိုးပမ်း ဆောင်ရွက်ထားသော်လည်း ထိုသို့ မှန်ကန်ကြောင်း Zuellig Pharma က အာမခံနိုင်ခြင်း မရှိပါ။ ပလက်ဖောင်းပေါ်ရှိ သတင်းအချက်အလက်ကို နောက်ဆုံးအခြေအနေအတွက် မည်သည့် ပြင်ဆင် ဖြည့်စွက်ချက်ကို မဆို ပြုလုပ်ပေးရန် Zuellig Pharma တွင် တာဝန်မရှိပါ။ ပလက်ဖောင်းပေါ်ရှိ ထုတ်ကုန်တစ်ခုကို ဖော်ပြချက် သို့မဟုတ် ဂရပ်ဖစ်ပုံတင်ပြချက်သည် တိကျပြီး လက်ရှိအခြေအနေ ဖြစ်ကာ အမှား ကင်းစင်သည်ဟု မည်သည့် အာမခံချက်ကိုမျှ Zuellig Pharma က မပြုလုပ်ကြောင်း သင်က သိရှိနားလည် ပါသည်။ ထုတ်ကုန်တစ်ခု၏ ဂရပ်ဖစ်ပုံဖြင့် ဖော်ပြချက်အားလုံးသည် သရုပ်ဖော်ပြသရန် ရည်ရွယ်ချက် အတွက်သာ ဖြစ်သည်။ ပေးထားသော သတင်းအချက်အားလုံးသည် ယေဘုယျသဘော ပေးအပ်ရန် ရည်ရွယ်ပြီး ဆုံးဖြတ်ချက်တစ်ခုခု ချမှတ်ရာ၌ အားကိုးအားထား မပြုသင့်ပါ။ ပလက်ဖောင်းပေါ်၌ ပေးထားသော သတင်းအချက်အလက် အားလုံးသည် Zuellig Pharma ၏ တရားဝင် ဖောက်သည်များ အတွက်သာ ရည်ရွယ်ပြီး လူနာများ သို့မဟုတ် အခြား အများပြည်သူများ အတွက်ရည်ရွယ်ခြင်း မဟုတ်ပါ။</p>
    
    <p><b>ပလက်ဖောင်းနှင့် ၎င်းထဲတွင် ပါရှိသော သတင်းအချက်အလက်၊ ပစ္စည်း၊ ထုတ်ကုန်၊ ဝန်ဆောင်မှုနှင့် လုပ်ဆောင်ချက်များ အားလုံး (ဆော့ဖ်ဝဲ၊ ပရိုဂရမ်၊ ဒေတာ၊ ဒေတာဘေ့စ် (database)၊ စာသား၊ ဂရပ်ဖစ်၊ ဓာတ်ပုံ၊ အန်နီမေးရှင်း (animation)၊ အသံ၊ တေးဂီတ၊ ဗီဒီယို၊ လင့်ခ် သို့မဟုတ် အခြား ပစ္စည်းများအပါအဝင်) သည် "အရှိအတိုင်း၊ ရနိုင်သည့်အတိုင်း" သင့်ကို ပေးအပ်ထားခြင်း ဖြစ်ကြောင်းနှင့် ပလက်ဖောင်းသို့ သင်၏ ဝင်ရောက် အသုံးပြုမှုသည် သင့် ကိုယ်ပိုင် စွန့်စားမှုသာ ဖြစ်ကြောင်း၊ သက်ဆိုင်ရာ ဥပဒေက ခွင့်ပြုသော အမြင့်ဆုံး အတိုင်းအတာအထိ သင်က သဘောတူပါသည်။ </b></p>
    
    <p><b>ပလက်ဖောင်းနှင့် ပလက်ဖောင်းမှတစ်ဆင့် မှာယူသည့် ထုတ်ကုန်များနှင့် စပ်လျဉ်း၍ အတိအလင်းဖြစ်စေ၊ သွယ်ဝိုက်၍ ဖြစ်စေ၊ ဥပဒေအရဖြစ်စေ၊ အခြားနည်းအရ ဖြစ်စေ၊ အထူးသီးသန့် ရည်ရွယ်ချက်တစ်ခုအတွက် သင့်တော်သည့်အခြေအနေရှိကြောင်းအာမခံခြင်း၊ ကွန်ပျူတာ ဗိုင်းရပ်စ် သို့မဟုတ် အခြားဆိုးကျိုးပေးပြီး ဖျက်ဆီးတတ်သော သို့မဟုတ် ချွတ်ယွင်းနေသော ကုတ်သင်္ကေတ၊ အေးဂျင့် (agent)၊ ပရိုဂရမ်၊ မက်ခရို စသည်တို့မှ ကင်းစင်ခြင်း၊ ကျေနပ်ဖွယ် အရည်အသွေး ရှိခြင်း၊ သင့်တော်ကိုက်ညီမှု ရှိခြင်း၊ လက်ခံနိုင်သော လုပ်ငန်းသုံးအရည်အသွေးရှိခြင်း၊ တတိယအဖွဲ့၏ အခွင့်အရေးများကို မချိုးဖောက်ခြင်း၊ အသုံးဝင်ခြင်း၊ အချိန်ကိုက်ဖြစ်ခြင်း စသည်တို့မှာ ၎င်းတို့ကိုသာ ကန့်သတ်မထားဘဲ အပါအဝင် ဖြစ်စေလျက် ZUELLIG PHARMA သည် မည်သည့်ပုံစံနှင့်မျှ ကိုယ်စားပြု အာမခံခြင်း မရှိကြောင်း သင်က သိရှိနားလည် သဘောတူပါသည်။ ၎င်းကိုယ်စားပြု အာမခံချက် အားလုံးကို ဥပဒေက ခွင့်ပြုသည့် အတိုင်းအတာ အပြည့်အဝအထိ ဤစည်းကမ်းချက်များတွင် အတိ အလင်း ဖယ်ရှားရမည်။</b></p>
    
    <p><b>အထက်ပါတို့ကို အကန့်အသတ် မဖြစ်စေဘဲ၊ (၁) ပလက်ဖောင်း သို့မဟုတ် ပလက်ဖောင်းတွင် ပေးထားသည့် ပစ္စည်း၊ သတင်းအချက်အလက်များသည် သင်၏ လိုအပ်ချက်နှင့်ကိုက်ညီမည်၊ (၂) ပလက်ဖောင်းကို ဝင်ရောက် အသုံးပြုမှုသည် အပြတ်အတောက်မရှိ၊ အချိန်မှန်၊ လုံခြုံစိတ်ချရပြီး အမှားကင်းစင်ကာ တွေ့ရှိသော မည်သည့် ချွတ်ယွင်းချက်ကို မဆို ပြုပြင်ပေးမည် (၃) ပလက်ဖောင်း၏ အကြောင်းအရာများသည် တိကျပြီး နောက်ဆုံးအခြေအနေနှင့်ကိုက်ညီကာ ပြီးပြည့်စုံ၍ စိတ်ချရမည် နှင့် (၄) ပလက်ဖောင်းပေါ်တွင် ပြထားသော သတင်းအချက်အလက်နှင့် ပစ္စည်းများကို အသုံးပြုမှုသည် တတိယအဖွဲ့၏ အခွင့်အရေးများကို ချိုးဖောက်ခြင်း မရှိ၊ စသည့်အချက်များကို ZUELLIG PHARMA က အာမခံခြင်း မရှိကြောင်း သင်က သဘောတူပါသည်။ ပလက်ဖောင်း၊ ပလက်ဖောင်းပေါ်တွင် ZUELLIG PHARMA က ပေးထားသော အကြောင်းအရာ၊ ထုတ်ကုန်နှင့် ဝန်ဆောင်မှုများအား သင် ရည်ရွယ်သော အသုံးချမှု၊ အသုံးပြုမှု အတွက် သင့်တော်ကိုက်ညီစွာ ဝင်ထွက် အသုံးပြုရေးကို သင်က လုံးဝ တာဝန်ယူရမည်။</b></p>
    
    <p  class="title">၁၅။ ပေးရန်တာဝန်ရှိမှု</p>
    <p>(က) (၁) ပလက်ဖောင်းကို သင်၏ ဝင်ထွက် အသုံးပြုမှု၊ (၂) ပလက်ဖောင်းသို့ သင်က တင်သွင်းသည့် သတင်းအချက်အလက်၊ (၃) ဤစည်းကမ်းချက်ပါ သင်၏ တာဝန်၊ အာမခံချက်များကို သင်၏ ချိုးဖောက်မှု (၄) သုံးစွဲသူဝင်ထွက်ခွင့်ကို အလွဲသုံးစားလုပ်မှု တစ်ခုခု သို့မဟုတ် (၅) ဝယ်ယူ ထားသော ထုတ်ကုန်များကို တလွဲအသုံးပြုမှုနှင့် စပ်လျဉ်း၍ သို့မဟုတ် ၎င်းတို့မှ ပေါ်ပေါက်လာသော တောင်းဆိုမှု၊ အရေးယူမှု၊ တရားစွဲဆိုမှု၊ နစ်နာမှု၊ ကုန်ကျမှု၊ စရိတ်ကျသင့်မှု (ကျိုးကြောင်းဆီလျော်သော တရားရုံးစရိတ်မှာ ၎င်းကိုသာ ကန့်သတ်မထားဘဲ အပါအဝင်ဖြစ်စေလျက်)နှင့် Zuellig Pharma က ကျသင့်သော သို့မဟုတ် ၎င်းကို ပူးတွဲကျသင့်စေသော ပေးရန်တာဝန်များအတွက် သင်သည် Zuellig Pharma၊ ၎င်း၏ အသင်းအဖွဲ့ဝင်၊ လိုင်စင်ပေးထားသူ၊ ပစ္စည်းပေးသွင်းသူနှင့် ၎င်းတို့၏ သက်ဆိုင်ရာ အရာရှိများ၊ ဒါရိုက်တာများ၊ ဝန်ထမ်းများ၊ ကိုယ်စားလှယ်များကို အပြည့်အဝ ကင်းလွတ်ခွင့်ပြုပြီး အန္တရာယ်မကျသင့် စေဘဲ လွတ်ငြိမ်းစေရမည်ဟု သင်က သဘောတူပါသည်။</p>
    
    <p><b>(ခ) (၁) ပလက်ဖောင်းကို ဝင်ရောက် အသုံးပြုမှု သို့မဟုတ် ဝင်ရောက် အသုံးပြုနိုင်ခြင်း မရှိမှု၊ (၂) စနစ်၊ ဆာဗာ၊ အချိတ်အဆက် ချွတ်ယွင်းမှု၊ မှားယွင်းမှု၊ ချန်လှပ်မှု၊ ပြတ်တောက်မှု၊ ပေးပို့ရာတွင် ကြန့်ကြာမှု၊ ကွန်ပျူတာဗိုင်းရပ်စ်၊ အခြား ဆိုးကျိုးဖြစ်စေပြီး ဖျက်ဆီးတတ်သော၊ ချွတ်ယွင်းနေသော ကုတ်သင်္ကေတ၊ အေးဂျင့် ပရိုဂရမ် သို့မဟုတ် မက်ခရို၊ (၃) ပလက်ဖောင်းနှင့် ၎င်း၏ သက်ဆိုင်ရာ ဝန်ဆောင်မှု အစိတ်အပိုင်းတစ်ခုခု၏ အဆင့်မြှင့်မှု၊ ပြင်ဆင်မှု၊ ပြောင်းလဲမှု၊ ယာယီရပ်ဆိုင်းမှု သို့မဟုတ် ဆက်လက် မထုတ်လွှင့်မှု၊ (၄) ပလက်ဖောင်းမှတစ်ဆင့် ဝင်နိုင်သော အခြား ဝဘ်ဆိုဒ် သို့မဟုတ် ဝဘ်ပိတ်ချ်သို့ ဝင်ရောက်မှု၊ ၎င်းတို့ကို အသုံးပြုမှု သို့မဟုတ် (၅) ထိုသို့ ပျက်စီးမှုများ ရှိနိုင်သည်ဟု ZUELLIG PHARMA ကို အသိပေးထားလျှင်ပင် ပလက်ဖောင်း သို့မဟုတ် ပလက်ဖောင်းက ရည်ညွှန်းထားသော အခြားအဖွဲ့တစ်ခုမှ ရရှိသော၊ ဒေါင်းလုပ်ဆွဲထားသော ဝန်ဆောင်မှု၊ ထုတ်ကုန်၊ သတင်းအချက်အလက်၊ ဒေတာ၊ ဆော့ဖ်ဝဲ သို့မဟုတ် အခြားပစ္စည်းတစ်ခုခု စသည်တို့မှ လည်းကောင်း၊ ၎င်းတို့နှင့် စပ်လျဉ်း၍ လည်းကောင်း ပေါ်ပေါက်လာသော နစ်နာမှု၊ ဆုံးရှုံးမှု၊ ကုန်ကျမှု များ အပါအဝင် မည်သည့်နည်းဖြင့် ပေါ်ပေါက်လာသည်ဖြစ်စေ၊ အမြတ်ငွေ၊ နာမည်၊ ဂုဏ်သတင်း၊ အသုံးပြမှု၊ ဒေတာ စသော ဆုံးရှုံးနစ်နာမှု သို့မဟုတ် အခြား ဒြပ်မဲ့ ဆုံးရှုံးမှုများအပါအဝင် ၎င်းတို့ကိုသာ ကန့်သတ်မထားဘဲ မည်သည့် တိုက်ရိုက်၊ အကျိုးဆက်၊ အဆွယ်အပွား၊ သွယ်ဝိုက်၊ စီးပွားရေး သို့မဟုတ် အထူး နစ်နာမှုများအတွက်မဆို သက်ဆိုင်ရာ ဥပဒေက ခွင့်ပြုသော အတိုင်းအတာအထိ၊ ZUELLIG PHARMA၊ ၎င်း၏ အသင်း အဖွဲ့ဝင်များ၊ ဆပ်ကန်ထရိုက်တာများ၊ လိုင်စင်ပေးသူများနှင့် မိတ်ဖက်များတွင် ပေးရန်တာဝန် မရှိကြောင်း သင်က သဘောတူပါသည်။ မည်သည့်ဖြစ်ရပ်တွင် မဆို၊ ဤစည်းကမ်းချက်များ၊ ပလက်ဖောင်း အသုံးပြုမှု သို့မဟုတ် အသုံးမပြုနိုင်မှု၊ ပလက်ဖောင်းမှတစ်ဆင့် မှာယူသည့် ထုတ်ကုန်များမှ လည်းကောင်း၊ ၎င်းတို့နှင့် စပ်လျဉ်း၍ လည်းကောင်း၊ ပေါ်ပေါက်လာသည့် ZUELLIG PHARMA ၏ ပေးရန် တာဝန်ရှိမှုသည် လွန်ခဲ့သော တစ်ဆယ့်နှစ် (၁၂)လ အတွင်း သင့်ထံမှ ZUELLIG PHARMA က ရရှိသည့် အခကြေးငွေနှင့် ပေးချေမှုများထက် မကျော်လွန်စေရ။ ZUELLIG PHARMA သည် သင့်ထံမှ မည်သည့် ငွေပေးချေမှုမျှ မရရှိသေးလျှင် ZUELLIG PHARMA ၏ စုစုပေါင်း ပေးရန် တာဝန်ရှိမှုကို တစ်ဆယ် စင်္ကာပူဒေါ်လာ (၁၀ အက်စ်ဂျီဒီ) အထိသာ ကန့်သတ်ထားရှိရမည်။ </b></p>
    
    <p><b>(ဂ) အထက်တွင် မည်သို့ပင် ပါရှိစေကာမူ၊ ဤစည်းကမ်းချက်ပါ မည်သည့်အချက်ကမျှ (၁) ပေါ့ဆမှုကြောင့် လူသေဆုံးမှု သို့မဟုတ် ဒဏ်ရာရမှု၊ (၂) လိမ်လည်မှု သို့မဟုတ် မှားယွင်းတင်ပြမှု၊ (၃) သက်ဆိုင်ရာ ဥပဒေအရ ချန်လှပ်ခြင်း၊ ကန့်သတ်ခြင်း မလုပ်နိုင်သော အခြား ပေးရန်တာဝန်ရှိမှုများနှင့် စပ်လျဉ်း၍ သင့်အတွက် ကျွန်တော်တို့၏ ပေးရန်တာဝန်ရှိမှုကို ချန်လှပ်ခြင်း သို့မဟုတ် ကန့်သတ်ခြင်း ပြုလုပ်ရန် ရည်ရွယ်ခြင်း မရှိပါ။</b></p>
    
    <p  class="title">၁၆။ ရပ်စဲခြင်း</p>
    <p>သက်ဆိုင်ရာ ဥပဒေများအရ ခွင့်ပြုသော အများဆုံး အတိုင်းအတာအထိ Zuellig Pharma သည် သင်၏ ပလက်ဖောင်း (သို့မဟုတ် ပလက်ဖောင်းအပိုင်းတစ်ခုခု) အသုံးပြုမှု (သို့မဟုတ် သင်၏ တရားဝင် ကိုယ်စားလှယ်များကို ထုတ်ပေးထားသော သီးသန့် သုံးစွဲသူ ဝင်ထွက်ခွင့်များ၊ သင်၏ တရားဝင်ကိုယ်စားလှယ်(များ)၏ အသုံးပြုမှု အတိုင်းအတာအထိ) ကို ရပ်စဲခွင့် သို့မဟုတ် ယာယီဆိုင်းငံ့ခွင့် ရှိပြီး မည်သည့် အသိပေးချက်၊ အကြောင်းရင်းမျှ မပေးဘဲ မည်သည့်အချိန်၌မဆို သက်ဆိုင်ရာ အကောင့်(များ)နှင့် ဆက်နွယ်သော ဒေတာအားလုံးကို ပယ်ဖျက်ခွင့် ရှိသည်။ သင့်အကောင့် သို့မဟုတ် ပလက်ဖောင်းသို့ သင်၏ ဝင်ထွက်မှု (သို့မဟုတ် သင့် တရားဝင် ကိုယ်စားလှယ်များ၏ အကောင့် သို့မဟုတ် ဝင်ထွက်မှု)ကို ကျွန်တော်တို့ ရပ်စဲလျှင် (သို့မဟုတ် ယာယီ ဆိုင်းငံ့လျှင်) သင့်ကို အီးမေးလ်ဖြင့် လည်းကောင်း၊ သင့်အကောင့်ထဲသို့ သို့မဟုတ် ပလက်ဖောင်းသို့ သင် နောက်တစ်ကြိမ် ဝင်ရောက်သည့်အခါတွင် လည်းကောင်း၊ ကျွန်တော်တို့က အကြောင်းကြားကောင်း အကြောင်းကြားမည် (သို့သော် ထိုသို့အကြောင်းကြားရန် ကျွန်တော်တို့တွင် တာဝန်မရှိပါ)။ သက်ဆိုင်ရာ ဥပဒေက ခွင့်ပြုသည့် အများဆုံး အတိုင်းအတာအထိ စာပိုဒ် ၁၅(ဂ)ကို အစဉ်အမြဲ လိုက်နာလျက် Zuellig Pharma သည် အထက်ဖော်ပြပါတို့အတွက် ပေးရန် တာဝန်မရှိစေရ။ သင့်တွင်လည်း သင်၏ ပလက်ဖောင်း အကောင့်ကို ရပ်စဲခွင့် ရှိသည်။ သင်သည် ကျွန်တော်တို့အား အကြောင်းကြား၍ သင့် ပလက်ဖောင်း အကောင့်ကို ဖျက်နိုင်သည်။ သင်၏ အကောင့်ကို ရပ်စဲပြီးသည့်အခါ ကျွန်တော်တို့ နှစ်ဦးအကြား ဤစည်းကမ်းချက်များအရ ပဋိညာဉ်သည် ရပ်စဲရမည်ဖြစ်ပြီး၊ (က) သင့်ကို ပေးအပ်ထားသော အခွင့်အရေးအားလုံး ရပ်စဲရမည်၊ (ခ) သင်၏ ပလက်ဖောင်း အသုံးပြုမှု အပါအဝင် ဤစည်းကမ်းချက်များအရ ခွင့်ပြုထားသော လုပ်ငန်းအားလုံးကို သင် ချက်ချင်း ရပ်စဲရမည်နင့် (ဂ) အတိအလင်းဖော်ပြ၍ဖြစ်စေ၊ သွယ်ဝိုက်ဖော်ပြ၍ ဖြစ်စေ၊ ပလက်ဖောင်းကို သင်၏ အသုံးပြုမှု ရပ်စဲသည့်အချိန် သို့မဟုတ် ရပ်စဲပြီးနောက် ဖြစ်ပေါ်လာမည့် သို့မဟုတ် ဆက်လက်တည်ရှိနေမည့် ဤစည်းကမ်းချက်ပါ ပြဋ္ဌာန်းချက်တစ်ခုခုသည် ဆက်လက်၍ အပြည့်အဝ အာဏာတည်စေရမည်။ ၎င်းတို့တွင် စာပိုဒ် ၉ (ဉာဏပစ္စည်း အခွင့်အရေး)၊ စာပိုဒ် ၁၄ (မသက်ဆိုင်ကြောင်း ရှင်းလင်းချက်) နှင့် စာပိုဒ် ၁၅ (ပေးရန်တာဝန်ရှိမှု)တို့ အပါအဝင် ဖြစ်သည်။</p>
    
    <p  class="title">၁၇။ ဆက်နွယ်မှု</p>
    <p>Zuellig Pharma သည် ပလက်ဖောင်းကို ပေးအပ်သူနှင့် စီမံအုပ်ချုပ်သူအဖြစ်သာ ဤစည်းကမ်းချက်ပါ ၎င်း၏တာဝန်များကို ထမ်းဆောင်မည်။ ပလက်ဖောင်းကို အသုံးပြုခြင်းကြောင့် သင်နှင့် Zuellig Pharma အကြား၊ သို့မဟုတ် သင်နှင့် အခြားအဖွဲ့တစ်ခုခု အကြား၊ အေဂျင်စီ၊ ဖက်စပ်၊ မိတ်ဖက်၊ အလုပ်ရှင်-အလုပ်သမား၊ လုပ်ငန်းလုပ်ကိုင်ခွင့်ပေးသူ-လုပ်ငန်းလုပ်ကိုင်ခွင့်ရယူသူနှင့် အလားတူ မည်သည့် ဆက်နွယ်မှုမျိုးကိုမှ ဆောင်ရွက်ရန် ရည်ရွယ်ခြင်း၊ ဖန်တီးခြင်း မရှိစေရ။</p>
    
    <p  class="title">၁၈။ အကြောင်းကြားစာ</p>
    <p>အကြောင်းကြားစာများကို သင့်ထံ အီးမေးလ်ဖြင့်လည်းကောင်း၊ ပလက်ဖောင်းပေါ် ၌ ပို့စ် (post)တင်၍ လည်းကောင်း၊ ပေးပို့မည် ဖြစ်ကြောင်းနှင့် အီးမေးလ်ဖြင့် ပို့ပါက Zuellig Pharma ၏ အီးမေးလ်ဆာဗာမှ ပေးပို့ပြီး ၂၄ နာရီအကြာ၌ လည်းကောင်း၊ ပလက်ဖောင်းပေါ်တွင် ပို့စ်တင် ခြင်း ဖြစ်ပါက ထိုသို့ ပို့စ်တင်ပြီး ၄၈ နာရီအကြာ၌ လည်းကောင်း၊ ထိုသို့ ပေးပို့သည့် အကြောင်းကြားစာကို သင်က လက်ခံရရှိသည်ဟု မှတ်ယူမည်ဖြစ်ကြောင်း သင်က သဘောတူပါသည်။</p>
    
    <p  class="title">၁၉။ သီးခြားစီဖြစ်မှု</p> 
    <p>ဤစည်းကမ်းချက်များ၏ ပြဋ္ဌာန်းချက် တစ်ခုခု သို့မဟုတ် အစိတ်အပိုင်းတစ်ခုခုသည် ၎င်းလိုက်နာရမည့် ဥပဒေတစ်ခုခုအရ ပျက်ပြယ်လျှင်၊ တရားမဝင်လျှင် သို့မဟုတ် အာဏာ သက်ရောက်နိုင်မှု မရှိလျှင် အဆိုပါ ပြဋ္ဌာန်းချက်၏ ကျန်အစိတ်အပိုင်း သို့မဟုတ် ဤစည်းကမ်းချက် များရှိ အခြား ပြဋ္ဌာန်းချက်များ၏ အာဏာသက်ရောက်နိုင်မှုကို မည်သို့မျှ ထိခိုက်စေခြင်း၊ ယုတ်လျော့ စေခြင်း မရှိမည့် အတိုင်းအတာအထိ ၎င်းပြဋ္ဌာန်းချက် သို့မဟုတ် အစိတ်အပိုင်းသည် ပျက်ပြယ်၊ တရားမဝင် သို့မဟုတ် အာဏာမသက်ရောက်စေဘဲ ဖြစ်ရမည်။ တရားစီရင်ပိုင်ခွင့် တစ်ခုခု၏ ဥပဒေများအရ ဤစည်းကမ်းချက်များပါ ပြဋ္ဌာန်းချက်တစ်ခုခု၏ အတည်မဖြစ်ခြင်း၊ တရားမဝင်ခြင်း သို့မဟုတ် အာဏာ မသက်ရောက်နိုင်ခြင်းသက်သက်က အခြား တရားစီရင်ပိုင်ခွင့် တစ်ခုခု၏ ဥပဒေများ အရ အဆိုပါ ပြဋ္ဌာန်းချက်၏ အတည်ဖြစ်ခြင်း၊ တရားဝင်ခြင်း သို့မဟုတ် အာဏာသက်ရောက်နိုင်ခြင်းကို ထိခိုက်ခြင်း မရှိစေရ။</p>
    
    <p  class="title">၂၀။ စွန့်လွှတ်ခြင်း မရှိမှု</p> 
    <p>အခွင့်အရေးတစ်ခုခု သို့မဟုတ် ဤစည်းကမ်းချက်ပါပြဋ္ဌာန်းချက် တစ်ခုခုကို ကျင့်သုံးရန် သို့မဟုတ် အတည်ပြုရန် Zuellig Pharma က ပျက်ကွက်ခြင်း  သို့မဟုတ် နှောင့်နှေးခြင်းကို အဆိုပါအခွင့်အရေး သို့မဟုတ် ပြဋ္ဌာန်းချက် ကျင့်သုံးခွင့်ကို စွန့်လွှတ်ခြင်းဟု မှတ်ယူခြင်း မရှိစေရ။ </p>
    
    <p  class="title">၂၁။ တတိယအဖွဲ့ အခွင့်အရေး မရှိမှု </p>
    <p>ဤစည်းကမ်းချက်များတွင် အတိအလင်း ပြဋ္ဌာန်းထားသည်မှအပ တတိယအဖွဲ့များသည် အာဏာသက်ရောက်ခွင့် ဥပဒေများအရလည်းကောင်း၊ သက်ဆိုင်ရာ စီရင်ပိုင်ခွင့် တွင် အလားတူ ဥပဒေပြဋ္ဌာန်းချက်တစ်ခုခုအရလည်းကောင်း၊ မည်သည့်အခွင့်အရေးမျှ ခံစားခွင့် မရှိစေရ။ ခွင့်ပြုနိုင်သည့် အတိုင်းအတာအထိ အဆိုပါ ဥပဒေများကို ဤနေရာတွင် ချန်လှပ်ထားရမည်။ </p>
    
    <p  class="title">၂၂။ စီမံအုပ်ချုပ်သည့် ဥပဒေ၊ တရားစီရင်ခွင့်နှင့် ဘာသာစကား </p>
    <p>ဤစည်းကမ်းချက်များ၊ သင်၏ ပလက်ဖောင်းသို့ ဝင်ရောက်မှုနှင့် အသုံးပြုမှုကို Zuellig Pharma တည်ရှိသည့် နိုင်ငံ သို့မဟုတ် တည်ရှိသည့်နယ်မြေ၏ ဥပဒေများဖြင့် စီမံအုပ်ချုပ်မည် ဖြစ်ကာ အထက်ဖော်ပြပါနိုင်ငံ၏ တရားရုံးများသို့ဖြစ်စေ၊ နယ်မြေ၏ တရားရုံးများသို့ ဖြစ်စေ၊ အထူးသီးသန့် စီရင်ပိုင်ခွင့်ကို ပေးအပ်ရန် သင်က သဘောတူညီ သည်။ (ရည်ညွှန်း ထားသော စည်းကမ်းများ၊ သတ်မှတ်ချက်များ၊ မူဝါဒများ၊ ကြေညာချက်များ၊ လမ်းညွှန်ချက်များ၊ စည်းမျဉ်းများနှင့် ညွှန်ကြားချက်များအပါအဝင်) ဤစည်းကမ်း ချက်များ၏ အင်္ဂလိပ်ဘာသာဖြင့် ဖော်ပြချက်ကို ကျွန်တော်တို့က ဘာသာပြန်တစ်ခု ပေးအပ်ပါက ကွဲလွဲမှု တစ်စုံတစ်ရာ ဖြစ်ပေါ်သည့်အခါ အင်္ဂလိပ်ဘာသာမူက လွှမ်းမိုးပြီး အတည်ဖြစ်စေရမည်။</p>
    
    <p  class="title">၂၃။ မှတ်တမ်းများ</p>
    <p>Zuellig Pharma ၏ မှတ်တမ်းများ၊ ပလက်ဖောင်းမှ တစ်ဆင့် သင်ကိုယ်တိုင်၊ သင်ဟု ယူဆနိုင်သော တစ်ဦးဦး၊ သင်၏ ခွင့်ပြုချက် ရှိသည်ဖြစ်စေ၊ မရှိသည် ဖြစ်စေ သင့်ကိုယ်စား သို့မဟုတ် သင့် ကိုယ်စားဟု ဆိုနိုင်သည့် ပြုလုပ်၊ ဆောင်ရွက်၊ တွက်ချက်သော သင်၏ ဝင်ထွက်မှု၊ ဆက်သွယ်မှု၊ လုပ်ငန်းကိစ္စဆောင်ရွက်မှု၊ ညွှန်ကြားမှု သို့မဟုတ် လုပ်ငန်း လည်ပတ်မှု မှတ်တမ်းများ၊ ပလက်ဖောင်း လုပ်ငန်းလည်ပတ်မှုနှင့် ဆိုင်သော ဆက်သွယ်ရေး၊ လုပ်ငန်းကိစ္စ၊ ညွှန်ကြားချက် သို့မဟုတ် လုပ်ငန်းလည်ပတ်မှု မှတ်တမ်းများ၊ Zuellig Pharma က သို့မဟုတ် ပလက်ဖောင်းနှင့် ဆက်နွယ်၍ သို့မဟုတ် ပလက်ဖောင်းနှင် ဆက်စပ်၍ Zuellig Pharma က ခွင့်ပြုထားသော သက်ဆိုင်ရာ ပုဂ္ဂိုလ်က ထိန်းသိမ်းထားသော ဆက်သွယ်၊ လုပ်ကိုင်၊ ညွှန်ကြား၊ လုပ်ငန်းလည်ပတ်မှု မှတ်တမ်းများသည် မည်သည့် ရည်ရွယ်ချက် အားလုံးအတွက် မဆို သင့်အပေါ် စည်းနှောင်မှု ရှိပြီး ထိုသို့ ဆက်သွယ်၊ လုပ်ကိုင်၊ ညွှန်ကြား၊ လုပ်ငန်းလည်ပတ်ခြင်းအတွက် ခိုင်လုံသော သက်သေ ဖြစ်ကြောင်း သင်က သိရှိနားလည် သဘောတူ ပါသည်။ အဆိုပါ မှတ်တမ်းများကို သက်သေအဖြစ် တင်ပြခွင့် ရှိကြောင်း၊ ၎င်းသက်သေများ၏ တင်ပြနိုင်မှု၊ ယုံကြည်စိတ်ချရမှု၊ တိကျမှု သို့မဟုတ် အကြောင်းအရာများ၏ စစ်မှန်မှုနှင့် စပ်လျဉ်း၍ ၎င်းတို့ကို အီလက်ထရောနစ်ပုံစံဖြင့် ထားရှိခြင်း၊ ကွန်ပျူတာ စနစ်တစ်ခုဖြင့် ထုတ်လုပ်ခြင်း၊ သို့မဟုတ် ကွန်ပျူတာ ရလဒ်တစ်ခုဖြစ်ခြင်း ဟူသော အချက်များကိုသာ အခြေခံ၍ သင်က စောဒကတက်ခြင်း၊ အငြင်းပွားခြင်း ပြုလုပ်မည် မဟုတ်ကြောင်းနှင့် ထိုသို့ ကန့်ကွက်ရန် အခွင့်အရေး (ရှိပါက)ကို စွန့်လွှတ်ကြောင်း သင်က သဘောတူပါသည်။</p>
    
    <p  class="title">၂၄။ မလွန်ဆန်နိုင်သော ဖြစ်ရပ်များ</p>
    <p>Zuellig Pharma သည် ၎င်း၏ ကျိုးကြောင်းဆီလျော်သော ထိန်းချုပ်နိုင်မှုကို ကျော်လွန်နေသော ဖြစ်ရပ်(သို့မဟုတ်) ပျက်ကွက်မှုတစ်ခုကြောင့် တိုက်ရိုက်ဖြစ်စေ၊ သွယ်ဝိုက်၍ဖြစ်စေ၊ အပြည့်အဝ သို့မဟုတ် တစ်စိတ်တစ်ပိုင်း ဖြစ်ပေါ်စေသော မစွမ်းဆောင်နိုင်မှု၊ မှားယွင်းမှု၊ ပြတ်တောက်မှု၊ ပလက်ဖောင်း၏ ကြန့်ကြာမှု (သို့မဟုတ် မှာယူမှု ပြုလုပ်ခြင်း၊ ဝယ်ယူပစ္စည်း ပေးပို့ခြင်းတို့ ဆောင်ရွက်မှု အပါအဝင် ပလက်ဖောင်း အစိတ်အပိုင်းတစ်ခုခု၏ အလားတူ ဖြစ်ရပ်များ)၊ ပလက်ဖောင်း၏ အကြောင်းအရာများ မတိကျမှု၊ စိတ်မချရမှု၊ မသင့်တော်မှု စသည်တို့ အတွက် ၎င်းတွင် ပေးရန် တာဝန် မရှိစေရ။ အဆိုပါ မလွန်ဆန်နိုင်သော ဖြစ်ရပ်များတွင် (၁) ရေကြီးမှု၊ မိုကြိုးပစ်မှု၊ သဘာဝဘေး၊ မီးလောင်ခြင်း၊ ငလျင်၊ ဒေသကပ်ရောဂါ၊ ကမ္ဘာ့ကပ်ရောဂါ၊ ငတ်မွတ်မှု၊ ပလိပ်ရောဂါနှင့် အခြား သဘာဝ ရောဂါများ၊ (၂) တရားရုံးဆုံးဖြတ်ချက်၊ ဥပဒေ၊ အက်ဥပဒေ၊ အမိန့်၊ ညွှန်ကြားချက်၊ မူဝါဒ၊ ကန့်သတ်ချက်၊ စည်းကမ်း၊ စည်းမျဉ်းနှင့် တားမြစ်ချက်ဆိုင်ရာ အသစ်ပြဋ္ဌာန်းချက်များ၊ အပြောင်းအလဲများ သို့မဟုတ် တရားရုံး၊ အစိုးရ၊ လွှတ်တော် နှင့်/သို့မဟုတ် စည်းကမ်း ထိန်းသိမ်းရေးအဖွဲ့က ပြဋ္ဌာန်းသည့် သို့မဟုတ် နောက်ပိုင်းတွင် ပြဋ္ဌာန်းရန်ရှိသည့် အရာများ၊ ပြင်ဆင်ပြောင်းလဲမှုများ၊ (၃) လျှပ်စစ်ဓာတ်အား ပြတ်တောက်မှု၊ (၄) ဆက်သွယ်ရေး ကွန်ယက် အော်ပရေတာ တစ်ဦးဦး၏ လုပ်ရပ် သို့မဟုတ် ချွတ်ယွင်းမှုများ၊ (၅) တတိယအဖွဲ့ ဆက်သွယ်ရေး ဝန်ဆောင်မှု ပေးသူများ၏ အကြောင်းရင်းကြောင့် Zuellig Pharma ၏ ကွန်ပျူတာစနစ်များအတွက် ဆက်သွယ်ရေးလိုင်းများကို အသုံးမပြုနိုင်သော အခြေအနေများနှင့် (၆) တတိယအဖွဲ့၏ လုပ်ရပ် သို့မဟုတ် ပျက်ကွက်မှု တို့မှာ ၎င်းတို့ကိုသာ ကန့်သတ်မထားဘဲ အပါအဝင် ဖြစ်သည်။</p>
    
    <p  class="title">၂၅။ လွှဲပြောင်းခြင်း</p>
    <p>Zuellig Pharma သည် သင်၏ သဘောတူညီချက်ကို မရယူဘဲ သို့မဟုတ် သင့်ကို အကြောင်းမကြားဘဲ ဤစည်းကမ်းချက်များပါ ၎င်း၏ အခွင့်အရေးနှင့် တာဝန်များကို တတိယ အဖွဲ့တစ်ခုခုသို့ မည်သည့်အချိန်၌မဆို လွှဲအပ်ခြင်း၊ အစားထိုး ချုပ်ဆိုခြင်း သို့မဟုတ် တစ်နည်းနည်း လွှဲပြောင်းခြင်း ပြုလုပ်နိုင်သည်။ သင်သည် ကျွန်တော်တို့၏ စာဖြင့် ကြိုတင် သဘောတူညီချက် မရှိဘဲ ဤစည်းကမ်းချက်များပါ သင်၏ အခွင့်အရေးနှင့် တာဝန်များကို တတိယအဖွဲ့တစ်ခုခုသို့ လွှဲအပ်ခြင်း၊ အစားထိုး ချုပ်ဆိုခြင်း သို့မဟုတ် တစ်နည်းနည်း လွှဲပြောင်းခြင်း မပြုလုပ်ရ။</p>
    
    <p  class="title">၂၆။ ပြီးပြည့်စုံသော သဘောတူစာချုပ်</p>
    <p>ဤစည်းကမ်းများ၌ ရည်ညွှန်းထားသော မူဝါဒ အားလုံးနှင့်တကွ ဤစည်းကမ်းချက်များသည် ဤစည်းကမ်းချက်ပါ အဓိက အကြောင်းအရာအတွက် သင်နှင့် Zuellig Pharma အကြား ပြီးပြည့်စုံသော သဘောတူစာချုပ်ဖြစ်ကာ ယခင်ကဖြစ်စေ၊ ယခု တစ်ပြိုင်တည်း၌ ဖြစ်စေ၊ အဆိုပါ အဓိက အကြောင်းအရာအတွက် သင်နှင့် Zuellig Pharma အကြား စာဖြင့် လည်းကောင်း၊ နှုတ်ဖြင့် လည်းကောင်း အခြား သဘောတူညီမှုများ သို့မဟုတ် နားလည်မှုများအားလုံးကို ဤစည်းကမ်းချက်များက အစားထိုးရမည်။ Zuellig Pharma နှင့် သင်၏ တရားဝင် ကိုယ်စားလှယ်များက စာဖြင့် တရားဝင် လက်မှတ်ရေးထိုး ချုပ်ဆိုသည့် စာချုပ်ဖြင့် ပြင်ဆင်ခြင်းမှအပ ဤစည်းကမ်းချက်များကို ပြင်ဆင်ခြင်း မပြုလုပ်ရ။ မှာယူမှုကို အသိအမှတ်ပြုရာတွင် သို့မဟုတ် မည်သည့်ရက်စွဲမဆို ဖြစ်နိုင်သော စာရွက်စာတမ်းတစ်ခုခုတွင် သင်က တစ်ဖက်သတ် ပြဋ္ဌာန်းသည့် စည်းကမ်းချက်များသည် အဆိုပါ စာရွက်စာတမ်း၌ မည်သည့် ဆန့်ကျင်ဘက် တစ်စုံတစ်ရာ ပြဋ္ဌာန်းထားစေကာမူ Zuellig Pharma အပေါ်တွင် ချည်နှောင် မှု မရှိစေရ။</p>
    

    <p></p>
    <p class="label">လက်သင့်ခံနိုင်သော အသုံးပြုမှု မူဝါဒ</p>
    <p></p>
    <p style="font-size: 12px;">နောက်ဆုံးပြင်ဆင်ထားသည့်နေ့။ ၂၀၂၃ ခုနှစ်၊ စက်တင်ဘာ ၇ ရက်</p>
    <p></p>
    <p class="title">ဤ လက်သင့်ခံနိုင်သောအသုံးပြုမှု မူဝါဒ (“AUP”)သည် ပလက်ဖောင်းစနစ်တွင် ဝင်ရောက်အသုံးပြုသူများ (ဤမှနောင်တွင် "အသုံးပြုသူများ"ဟု ရည်ညွှန်းမည်)အနေဖြင့်  eZRx+ အွန်လိုင်း ပစ္စည်းမှာယူမှု စနစ်နှင့် မိုဘိုင်းဖုန်း အပ်ပလီကေးရှင်းအပြင် ၎င်းတို့၏ နောက်ပိုင်းထုတ်လုပ်သော ဗားရှင်းများ၊ ပြင်ဆင်ချက်များ ("ပလက်ဖောင်း") ထဲသို့ ဝင်ရောက်သည့်အခါ သို့မဟုတ် ၎င်းတို့ကို အသုံးပြုသည့်အခါ အသုံးပြုသူများ လိုက်နာရမည့် စည်းကမ်း ချက်များနှင့် အလေ့အထများကို ဖော်ပြထားသည်။</p>
    <p>၁။	အသုံးပြုသူများသည် အတိအကျအားဖြင့် Zuellig Pharma ၏ တရားဝင် ဖောက်သည်များ ကိုယ်စား ပစ္စည်း အမှာစာတင်သွင်းခြင်းကို ကူညီပံ့ပိုးဆောင်ရွက်ရန် ဖြစ်သည့် ဝင်ရောက်ခွင့်ပေးထားသည့် ရည်ရွယ်ချက် အတွက်သာ ပလက်ဖောင်းထဲသို့ ဝင်ရောက်၍ အသုံးပြုနိုင်သည်။ </p>
    <p>၂။	အသုံးပြုသူများသည် ၎င်းတို့၏ လော့ခ်အင် အထောက်အထားများ (အတိအကျအားဖြင့် သုံးစွဲသူအမည်နှင့် လျှို့ဝှက်သင်္ကေတ)ကို မည်သူတစ်ဦးတစ်ယောက်ကိုမျှ ထုတ်ဖော်ပြောဆိုခြင်း သို့မဟုတ် မျှဝေခြင်း မပြုလုပ်ရ။</p>
    <p>၃။	အသုံးပြုသူများသည် ဖောက်သည်တစ်ဦးဦး၏ အတိအလင်း ခွင့်ပြုချက် မရရှိဘဲ ၎င်း၏ ကိုယ်စား ပစ္စည်းအမှာစာ တင်သွင်းခြင်း မပြုရ။</p>
    <p>၄။	ပစ္စည်းအမှာ မှားယွင်းမှုများ သို့မဟုတ် ပစ္စည်းမှာယူမှု ထပ်နေခြင်းများကို ရှောင်ရှားရန် အသုံးပြုသူများ သည် ဆက်လက်ဆောင်ရွက်နိုင်ရေး ပလက်ဖောင်းသို့ မတင်သွင်းမီ ၎င်းတို့ တင်သွင်းသည့် ပစ္စည်းအမှာစာ တစ်ခု၏ အသေးစိတ်အချက်များသည် သက်ဆိုင်ရာ ဖောက်သည်၏ အချက်အလက်များနှင့် ကိုက်ညီ ကြောင်း အသေအချာ စိစစ်ရမည်။</p>
    <p>၅။	အသုံးပြုသူများသည် သက်ဆိုင်ရာ ဥပဒေများ၊ စည်းမျဉ်းစည်းကမ်းများ သို့မဟုတ် လုပ်ငန်းနယ်ပယ်၏ ကျင့်ဝတ်စည်းကမ်းများကို ဖောက်ဖျက်သည့် မည်သည့် လှုပ်ရှားမှုတွင်မျှ ပါဝင်ဆောင်ရွက်ခြင်း မပြုလုပ်ရ။</p>
    <p>၆။	အသုံးပြုသူများသည် တရားမဝင်သော၊ ညစ်ညမ်းသော၊ အထင်အမြင်မှားစေသော၊ အနှောင့် အယှက် ပေးသော၊ ခြိမ်းခြောက်သော၊ အသရေဖျက်သော၊ လှုံ့ဆော်သော၊ မသင့်တော်သော သို့မဟုတ် တတိယ အဖွဲ့များကို တစ်နည်းနည်း ထိခိုက်စေသော သို့မဟုတ် ကန့်ကွက်ခံရနိုင်သော၊ သို့တည်းမဟုတ် သက်ဆိုင်ရာ ဥပဒေ၊ စည်းမျဉ်းစည်းကမ်း၊ လုပ်ငန်းနယ်ပယ်၏ ကျင့်ဝတ်စည်းကမ်းများ၊ တတိယအဖွဲ့ တစ်ခု၏ ဉာဏပစ္စည်းမူပိုင်ခွင့်နှင့် အခြား ပိုင်ဆိုင်ခွင့် သို့မဟုတ် ပုဂ္ဂိုလ်ရေးအချက်အလက် လုံခြုံမှု အခွင့်အရေးများကို ချိုးဖောက်လျက်ရှိသော၊  မည်သည့် သတင်းအချက်အလက်ကိုမျှ အပ်(ပ)လုပ် (Upload) တင်ခြင်း၊ ပေးပို့ခြင်း၊ ပို့စ်တင်ခြင်း၊ ထည့်သွင်းခြင်း သို့မဟုတ် ထုတ်ပြန်ခြင်း မပြုလုပ်ရ။ </p>
    <p>၇။	အသုံးပြုသူများသည် ဤမူဝါဒကို ချိုးဖောက်မှု၊ သို့မဟုတ် ချိုးဖောက်သည်ဟု သံသယဖြစ်ဖွယ် ရှိမှု သို့မဟုတ် မိမိတို့၏ လော့ခ်အင် အထောက်အထားများကို ပေးအပ်လိုက်ရမှု သိုမဟုတ် ၎င်းအထောက် အထားများကို ခွင့်ပြုချက်မရှိဘဲ သုံးစွဲနေမှုတို့ကို စနစ်အုပ်ချုပ်ရေးအရာရှိထံသို့ ချက်ချင်း သတင်းပို့ရမည်။</p>
    <p>၈။	အသုံးပြုသူများသည် ပလက်ဖောင်းပေါ်တွင် ကြည့်ရှုခွင့်ပေးထားသော မည်သည့် ပုဂ္ဂိုလ်ရေး ဒေတာများ ကိုမဆို ၎င်းတို့ကို ပေးအပ်ထားသည့် ရည်ရွယ်ချက်အတွက်သာ ကြည့်ရှုခြင်း၊ အသုံးပြုခြင်း နှင့်/သို့မဟုတ် ပြုပြင်ဆောင်ရွက်ခြင်းကို ပြုလုပ်ခွင့်ရှိသည်။</p>
    <p>၉။	အသုံးပြုသူများသည် လူပုဂ္ဂိုလ် သို့မဟုတ် စနစ်တစ်ခုခုသို့ မတ်ဆိတ်ချ် အမြောက်အများပေးပို့သည့် မည်သည့် စပမ်နှောင့်ယှက်မှု (Spamming) တွင်မျှ ပါဝင်ခြင်း မပြုရ။</p>
    <p>၁၀။ အသုံးပြုသူများသည် ဗိုင်းရပ်စ်၊ ထရိုဂျန်မြင်း၊ ဝမ်း (Worm)၊ တိုင်းဗုံး (Time-bombs) ၊ ကီးဘုတ် ရိုက်ချက်မှတ်သားမှု ပရိုဂရမ်၊ စပိုင်ဝဲ (Spyware)၊ အဲ့ဒ်ဝဲ (Adware) သို့မဟုတ် အခြား အန္တရာယ်ရှိသော ပရိုဂရမ်များ သို့မဟုတ် ပလက်ဖောင်း၏ ဆော့ဖ်ဝဲနှင့် ဟာ့ဒ်ဝဲများအပါအဝင် ၎င်းတို့ကိုသာ ကန့်သတ်မထားသော မည်သည့် ကွန်ပျူတာမဆို၏ ဆော့ဖ်ဝဲနှင့် ဟာ့ဒ်ဝဲများကို ဆိုးဝါးစွာ ထိခိုက်ခိုက်စေရန် ဒီဇိုင်း ထုတ်လုပ် ထားသည့်	 အလားတူ ကွန်ပျူတာကုတ် သင်္ကေတများ ပါဝင်နေသော မည်သည့်ဒေတာကိုမဆို ပို့လွှတ် ခြင်း သို့မဟုတ် ပေးသွင်းခြင်း၊ ၎င်းတို့ ပါဝင်နေသော မည်သည့် ပစ္စည်းကိုမျှ ပေးပို့ခြင်း သို့မဟုတ် အပ်(ပ)လုပ် (Upload)တင်ခြင်း မပြုလုပ်ရ။</p>
    <p>Zuellig Pharma သည် ပလက်ဖောင်းအသုံးပြုသူတစ်ဦး၏ အသုံးပြုမှုသည် ဤ AUP စည်းကမ်းနှင့် ကိုက်ညီမှု ရှိ/မရှိကို စောင့်ကြည့်ခြင်း သို့မဟုတ် စုံစမ်းထောက်လှမ်းခြင်းကို တာဝန်ရှိမှုအနေဖြင့်မဟုတ်သော်လည်း မည်သည့်အချိန်၌မဆို ပြုလုပ်ခွင့်ရှိသည်။ ဤ AUP ကို ချိုးဖောက်ခြင်း ရှိ/မရှိ ကျွန်ုပ်တို့၏ ဆုံးဖြတ်ချက်သည် အပြီးသတ်ဖြစ်ပြီး စည်းနှောင်မှုရှိရမည် ဖြစ်ကာ လုံးဝ အရေးမယူခြင်း အပါအဝင် ဤ AUP ကို အာဏာ သက်ရောက်စေရေးနှင့် စပ်လျဉ်း၍ ဆောင်ရွက်သည့် မည်သည့် လုပ်ရပ်ကိုမဆို ကျွန်ုပ်တို့ တစ်ဦးတည်း၏ သဘောဆန္ဒအရ ဆောင်ရွက်မည်။</p>
    
    <p>Zuellig Pharma သည် ပြင်ဆင်ထားသည့် AUP ဗားရှင်းတစ်ခုကို ပလက်ဖောင်းပေါ်သို့ ပို့စ်တင်လိုက်ခြင်း အားဖြင့် ကန့်သတ်ထားသည့် သို့မဟုတ် တားမြစ်ထားသည့် လုပ်ငန်းများစာရင်းအပါအဝင် ဤ AUP ကို မည်သည့် အချိန်၌မဆို ပြင်ဆင်နိုင်သည်။ ပြင်ဆင်ထားသည့် AUP ဗားရှင်းကို  ထိုသို့ ပို့စ်တင်ပြီးသည့်နောက်ပိုင်း အသုံးပြုသူက ပလက်ဖောင်းထဲသို့ ဝင်ရောက်ခြင်း သို့မဟုတ် အသုံးပြုခြင်းတို့ ပြုလုပ်ပါက အသုံးပြုသူသည် အဆိုပါ ပြင်ဆင်ထားသည့် AUP  ဗားရှင်းကို သဘောတူလက်ခံပြီးဖြစ်သည်ဟု မှတ်ယူရမည်။ </p>
    
    <p>ဤ AUP ကို လိုက်နာရန် ပျက်ကွက်မှုသည် ဤပလက်ဖောင်းထဲသို့ အသုံးပြုသူ၏ ဝင်ရောက်မှုနှင့် အသုံးပြုမှုကို ယာယီဆိုင်းငံ့ခြင်း သို့မဟုတ် ရပ်စဲခြင်းတို့ကို ဖြစ်ပေါ်စေနိုင်သည်။ စနစ်အုပ်ချုပ်ရေးအရာရှိသည် အသုံးပြုသူ တစ်ဦးဦး၏ ပုဂ္ဂိုလ်ရေး သတင်းအချက်အလက်နှင့် ပလက်ဖောင်းပေါ်၌ ၎င်း၏လှုပ်ရှားဆောင်ရွက်မှုများကို တရားဥပဒေ စိုးမိုးရေးဌာနတစ်ခုခုသို့ မျှဝေပေးခွင့်ရှိသည်။</p>
    
    <p class="title">ဤ AUP ၏ အစိတ်အပိုင်းတစ်ခုခုကို သင် သဘောမတူပါက ကျေးဇူးပြု၍ ဤပလက်ဖောင်းသို့ ဆက်လက် ဝင်ရောက်ခြင်းနှင့် အသုံးပြုခြင်းတို့ မပြုလုပ်ဘဲ သင်၏ လော့ခ်အင် အထောက်အထားကို ပယ်ဖျက်ရန် ကျွန်ုပ်တို့ ထံသို့ ချက်ချင်း အကြောင်းကြားပါ။</p>
    
</body>

</html>

