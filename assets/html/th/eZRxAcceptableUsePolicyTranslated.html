<head>
  <meta content="text/html; charset=UTF-8" http-equiv="content-type">
  <link href='https://fonts.googleapis.com/css?family=Noto Sans' rel='stylesheet'>
  <style type="text/css">
      .body {
          font-size: 14px;
          color: #636363;
          font-family: 'Noto Sans';
          font-weight: 400;
          padding-left: 20px;
          padding-right: 20px;
      }

      .title {
          font-weight: 600;
          color: #234455;
      }
  </style>
</head>

<body class="body" style="margin-top: 30px; margin-bottom: 40px;">
  <p style="font-size: 12px; padding-bottom: 10px;">ปรับปรุงล่าสุด: 7 กันยายน พ.ศ. 2566</p>

  <p class="title">นโยบายการใช้งานที่ยอมรับได้ฉบับ (“นโยบายฯ”) กำหนดกติกาและแนวปฏิบัติที่ผู้ใช้งานแพลตฟอร์ม (ซึ่งต่อไปนี้เรียกว่า “ผู้ใช้งาน”) ต้องปฏิบัติตามเมื่อเข้าถึงหรือใช้งานแพลตฟอร์มการสั่งซื้อออนไลน์ eZRx+ และแอพพลิเคชั่นโทรศัพท์มือถือ ตลอดจนเวอร์ชั่นฉบับปรับปรุงหรือการทำขึ้นใหม่ของสิ่งดังกล่าวข้างต้นไม่ว่าในรูปแบบใดก็ตามที่อาจมีขึ้นในอนาคต(“แพลตฟอร์ม”): </p>

  <p>1.	ผู้ใช้งานสามารถเข้าถึงและใช้งานแพลตฟอร์มเพื่อวัตถุประสงค์ตามสิทธิการเข้าถึงที่ได้รับเท่านั้น กล่าวคือ เพื่อการส่งคำสั่งซื้อสินค้าและบริการในนามลูกค้าของ ซิลลิค ฟาร์มา ที่มีสิทธิเท่านั้น </p>
  <p>2.	ผู้ใช้งานจะต้องไม่เปิดเผยหรือเผยแพร่ข้อมูลที่ใช้เพื่อการเข้าสู่ระบบ ซึ่งได้แก่ ชื่อผู้ใช้งาน (username) และรหัสผ่าน (password) ให้กับบุคคลอื่นเป็นอันขาด</p>
  <p>3.	ผู้ใช้งานจะต้องไม่ส่งคำสั่งซื้อในนามของลูกค้าโดยมิได้รับอนุญาตโดยชัดแจ้งจากลูกค้ารายดังกล่าว </p>
  <p>4.	ผู้ใช้งานจะต้องตรวจสอบให้มั่นใจว่า คำสั่งซื้อที่ผู้ใช้งานกำลังจะส่งมีรายละเอียดเป็นไปตามที่ตกลงกับลูกค้าที่เกี่ยวข้องก่อนนำส่งคำสั่งซื้อนั้นเข้าสู่แพลตฟอร์ม ทั้งนี้ เพื่อป้องกันมิให้เกิดข้อผิดพลาดในคำสั่งซื้อ หรือเกิดคำสั่งที่ซ้ำซ้อน</p>
  <p>5.	ผู้ใช้งานจะต้องไม่ดำเนินการใด ๆ ที่ขัดต่อกฎหมาย กฎระเบียบ หรือจรรยาบรรณในอุตสาหกรรมที่เกี่ยวข้อง</p>
  <p>6.	ผู้ใช้งานจะต้องไม่อัปโหลด นำส่ง ประกาศ นำเข้าสู่ระบบ หรือเผยแพร่ข้อมูลที่ผิดกฎหมาย ลามกอนาจาร ไม่ถูกต้อง ข่มขู่ คุกคาม หมิ่นประมาท มีลักษณะยั่วยุ ไม่เหมาะสม หรือที่มีลักษณะอื่นใดที่ทำให้ผู้อื่นเสียหาย หรือมีลักษณะน่ารังเกียจ หรือข้อมูลที่มีลักษณะขัดหรือแย้งต่อกฎหมาย กฎระเบียบ จรรยาบรรณในอุตสาหกรรมที่เกี่ยวข้อง หรือทรัพย์สินทางปัญญา สิทธิใด ๆ หรือสิทธิในความเป็นส่วนตัวของบุคคลอื่น </p>
  <p>7.	ผู้ใช้งานจะต้องรายงานให้ผู้ดูแลระบบทราบทันทีที่พบเหตุละเมิดหรือเหตุต้องสงสัยว่าจะเป็นการละเมิดนโยบายฉบับนี้ รวมไปถึงกรณีพบช่องโหว่ หรือพบการใช้งานข้อมูลสำหรับเข้าสู่ระบบของตนโดยไม่ชอบ</p>
  <p>8.	ผู้ใช้งานจะเข้าถึง ใช้งาน และ/หรือประมวลผลข้อมูลส่วนบุคคลใด ๆ ที่มีอยู่บนแพลตฟอร์มตามวัตถุประสงค์ที่ได้รับข้อมูลส่วนบุคคลนั้น ๆ เท่านั้น</p>
  <p>9.	ผู้ใช้งานจะต้องไม่กระทำการใด ๆ ในลักษณะก่อกวนหรือก่อให้เกิดความเดือดร้อนรำคาญ (spam) แก่ผู้อื่นหรือระบบ</p>
  <p>10.	ผู้ใช้งานจะต้องไม่ส่งหรือนำเข้าสู่ระบบซึ่งข้อมูลใด ๆ ส่ง หรืออัปโหลดสิ่งใดที่มีไวรัสคอมพิวเตอร์  โทรจันฮอร์ส เวิร์ม ไวรัสประเภท time-bombs เครื่องมือตรวจจับการพิมพ์บนแป้มพิมพ์ สปายแวร์ แอดแวร์ หรือโปรแกรมอันตรายอื่นใด หรือโค้ดคอมพิวเตอร์ที่คล้ายกันที่ออกแบบมาเพื่อทำให้เกิดผลร้ายต่อการทำงานปกติของซอฟท์แวร์หรือฮาร์ดแวร์คอมพิวเตอร์ ซึ่งรวมถึงแต่ไม่จำกัดเพียงซอฟท์แวร์หรือฮาร์ดแวร์ที่เกี่ยวข้องกับแพลตฟอร์ม</p>
  <p>ซิลลิค ฟาร์มา มีสิทธิ (แต่ไม่ใช่หน้าที่) ในการตรวจสอบหรือสืบสวนการใช้งานแพลตฟอร์มของผู้ใช้งานไม่ว่าในเวลาใด เพื่อการปฏิบัติตามนโยบายฯ นี้ คำตัดสินของ ซิลลิค ฟาร์มา ว่ามีการละเมิดนโยบายฯ นี้หรือไม่ ถือเป็นที่สิ้นสุดและมีผลผูกพันทุกฝ่าย นอกจากนี้ การดำเนินการใด ๆ ที่เป็นไปเพื่อการบังคับใช้นโยบายฯ นี้ ซึ่งรวมถึงการไม่ดำเนินการใด ๆ อยู่ในดุลพินิจของ ซิลลิค ฟาร์มา แต่เพียงผู้เดียว</p>
  <p>ซิลลิค ฟาร์มา อาจแก้ไขเพิ่มเติมนโยบายฯ นี้ รวมถึงรายการกิจกรรมที่ถูกจำกัดหรือต้องห้าม ไม่ว่าในเวลาใด ด้วยการเผยแพร่นโยบายฯ ฉบับปรับปรุงแก้ไขล่าสุดลงบนแพลตฟอร์ม การที่ผู้ใช้งานเข้าถึงหรือใช้งานแพลตฟอร์มภายหลังจากการเผยแพร่นโยบายฯ ฉบับปรับปรุงแก้ไขล่าสุด ถือว่าผู้ใช้งานได้ตกลงยอมรับนโยบายฯ ฉบับปรับปรุงแก้ไขล่าสุดดังกล่าวแล้ว </p>
  <p>การไม่ปฏิบัติตามนโยบายฯ อาจเป็นเหตุให้การเข้าถึงและใช้งานแพลตฟอร์มของผู้ใช้งานถูกระงับชั่วคราวหรือยกเลิกถาวร ผู้ดูแลระบบมีสิทธิที่จะเปิดเผยข้อมูลส่วนบุคคลและข้อมูลการใช้งานแพลตฟอร์มให้แก่หน่วยงานบังคับใช้กฎหมายใด ๆ  </p>
  <p class="title">หากท่านไม่เห็นด้วยกับนโยบายฯ นี้ ไม่ว่าส่วนใดส่วนหนึ่ง กรุณายุติการเข้าถึงและการใช้งานแพลตฟอร์ม และแจ้งให้เราทราบทันทีเพื่อดำเนินการยกเลิกข้อมูลที่ใช้ในการเข้าถึงระบบของท่าน</p>
  </body>

