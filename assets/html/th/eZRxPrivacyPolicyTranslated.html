<html>

<head>
    <meta content="text/html; charset=UTF-8" http-equiv="content-type">
    <link href='https://fonts.googleapis.com/css?family=Noto Sans' rel='stylesheet'>
    <style type="text/css">
        .body {
            font-size: 14px;
            color: #636363;
            font-family: 'Noto Sans';
            font-weight: 400;
        }

        .label{
            font-size: 18px;
            font-weight: 600;
            color: #131313;
        }

        .title {
            font-weight: 600;
            color: #131313;
        }

        table{
            width: 100%;
            font-size: 14px;
            font-weight: 400;
            color: #636363;
        }

        table, th, td {
            border: 1px solid #636363;
            border-collapse: collapse;
            padding: 10px;
            vertical-align: top;
            text-align: left;
        }
        
    </style>
</head>

<body class="body">
    <p class="label">Privacy Policy</p>
    <p></p>
    <p style="font-size: 12px;">ปรับปรุงครั้งล่าสุด 13 พฤษภาคม 2565 </p>
    <p></p>
    <p>นโยบายความเป็นส่วนตัวนี้กำหนดวิธีการที่องค์กรต่าง ๆ ภายในกลุ่มบริษัทซิลลิค ฟาร์มา (ดูรายชื่อองค์กรของเราบางส่วนได้ที่ส่วนที่ XIV (ติดต่อเรา) ข้างล่างนี้) (ซึ่งต่อไปในนโยบายความเป็นส่วนตัวนี้ให้เรียกรวมกันว่า “<b>ซิลลิค ฟาร์มา</b>”, “<b>ของเรา</b>” หรือ “<b>เรา</b>”) ประมวลผลข้อมูลส่วนบุคคลตามกฎหมายเกี่ยวกับการคุ้มครองข้อมูลส่วนบุคคลที่ใช้บังคับกับเรา </p>
    <p>นโยบายความเป็นส่วนตัวนี้กำหนดแนวปฏิบัติทั่วไปของเราที่เกี่ยวกับการรวบรวม, การใช้งาน, การเปิดเผยข้อมูล (ซึ่งต่อไปในนโยบายความเป็นส่วนตัวนี้ให้เรียกว่า “<b>การประมวลผลข้อมูล</b>”) และการคุ้มครองข้อมูลส่วนบุคคลที่ท่านมอบให้ผ่านทางเว็บไซต์, แอพพลิเคชั่น, แพลตฟอร์ม, แบบฟอร์ม, ผลิตภัณฑ์, บริการ หรือเพจโซเชียลมีเดีย หรือช่องทางอื่นใด (ซึ่งต่อไปในนโยบายความเป็นส่วนตัวนี้ให้เรียกรวมกันว่า “<b>แพลตฟอร์ม</b>”) หรือเมื่อท่านสื่อสารกับเรา และ/หรือ ตัวแทนที่ได้รับอนุญาตของเราผ่านสื่อและช่องทางการสื่อสารต่าง ๆ นโยบายความเป็นส่วนตัวนี้อธิบายเรื่องสิทธิของท่านและทางเลือกต่าง ๆ ที่มีให้แก่ท่านเกี่ยวกับการใช้งาน, การเข้าถึง และวิธีการปรับปรุงและแก้ไขข้อมูลส่วนบุคคลของท่านอีกด้วย ในกรณีที่แพลตฟอร์มของเรามีลักษณะหรือมีประเด็นที่เฉพาะเจาะจงอื่น ๆ ที่แตกต่างไปจากนโยบายความเป็นส่วนตัวนี้ เราจะกำหนดเรื่องนั้นไว้ในภาคผนวกที่เฉพาะเจาะจงท้ายนโยบายความเป็นส่วนตัวนี้ การอ้างอิงถึงคำว่า “นโยบายความเป็นส่วนตัว” ในนโยบายนี้ให้หมายความรวมถึงภาคผนวกเช่นว่านั้น</p>
    <p>ในนโยบายความเป็นส่วนตัวนี้ “<b>ข้อมูลส่วนบุคคล</b>” โดยทั่วไปให้หมายความถึงข้อมูลใดที่สามารถนำมาใช้โดยตรงหรือโดยอ้อม (ยกตัวอย่าง รวมกับข้อมูลประเภทอื่น ๆ ที่เราอาจมีสิทธิเข้าถึง) ในการระบุตัวบุคคล (ได้แก่ “<b>เจ้าของข้อมูลส่วนบุคคล</b>”) กฎหมายการคุ้มครองข้อมูลในแต่ละประเทศอาจมีคำจำกัดความที่ต่างกันในเรื่องนี้และเพียงเท่าที่คำจำกัดความของเราที่ใช้ในนโยบายนี้ขัดต่อกฎหมายนั้น ให้นำคำจำกัดความที่มีความเคร่งครัดกว่ามาใช้บังคับ</p>
    <p class="title">I.	<u>การประมวลผลข้อมูลส่วนบุคคล</u></p>
    <p>ในระหว่างที่ท่านมีการติดต่อกับเรา เราอาจประมวลผลข้อมูลส่วนบุคคลเกี่ยวกับท่านหรือบุคคลอื่นใดตามวัตถุประสงค์ที่กำหนดไว้ในนโยบายความเป็นส่วนตัวนี้ กรณีที่อาจเกิดขึ้นเมื่อท่านให้ข้อมูลส่วนบุคคลนั้นแก่เราโดยสมัครใจ หรือในกรณีจำเป็น เราได้รับข้อมูลส่วนบุคคลนั้นจากบุคคลภายนอกหรือจากสาธารณะ</p>
    <p>ในการปฏิสัมพันธ์ของท่านกับเราหรือโดยการที่ท่านใช้งานแพลตฟอร์ม  เราอาจประมวลผลข้อมูลส่วนบุคคลประเภทดังต่อไปนี้ รวมถึงแต่ไม่จำกัดเพียง</p>
    <p>•&nbsp;&nbsp;&nbsp;&nbsp;ข้อมูลการติดต่อส่วนบุคคลที่รวมถึงชื่อ, ที่อยู่ในการส่งจดหมาย, ที่อยู่จดหมายอิเล็กทรอนิกส์, รายละเอียดเครือข่ายทางโซเชียล หรือหมายเลขโทรศัพท์ของท่าน </p>
    <p>•&nbsp;&nbsp;&nbsp;&nbsp;ข้อมูลส่วนบุคคลที่อ่อนไหว เช่น ข้อมูลที่เกี่ยวกับสุขภาพของท่าน </p>
    <p>•&nbsp;&nbsp;&nbsp;&nbsp;ข้อมูลการเข้าสู่บัญชีที่รวมถึงหมายเลขประจำตัวการเข้าสู่บัญชี/ที่อยู่จดหมายอิเล็กทรอนิกส์, ชื่อหน้าจอ, รหัสผ่านในรูปแบบที่กู้คืนไม่ได้ และ/หรือ คำถามและคำตอบในการรักษาความปลอดภัยของท่าน  </p>
    <p>•&nbsp;&nbsp;&nbsp;&nbsp;ข้อมูลการติดต่อทางธุรกิจที่รวมถึงอาชีพ, ตำแหน่ง และข้อมูลนายจ้างของท่าน </p>
    <p>•&nbsp;&nbsp;&nbsp;&nbsp;ข้อมูลที่เกี่ยวกับความเป็นพลเมือง, สัญชาติ, รายละเอียดในบัตรประจำตัวประชาชนหรือหนังสือเดินทางของท่าน</p>
    <p>•&nbsp;&nbsp;&nbsp;&nbsp;ข้อมูลประชากรและความสนใจ รวมถึงวันเกิด, อายุ, เพศ, สถานที่ตั้งทางภูมิศาสตร์, ผลิตภัณฑ์และบริการที่ชื่นชอบ, ข้อมูลการซื้อสินค้า และข้อมูลเกี่ยวกับครัวเรือนหรือวิถีชีวิตของท่าน </p>
    <p>•&nbsp;&nbsp;&nbsp;&nbsp;ข้อมูลการทำธุรกรรมและข้อมูลทางการเงิน รวมถึงบัญชีธนาคารและรายละเอียดบัตรที่ใช้ชำระเงินต่าง ๆ, การชำระเงินให้แก่และจากท่าน และรายละเอียดผลิตภัณฑ์และบริการอื่น ๆ ที่ท่านเคยซื้อหรือได้รับจากเรา </p>
    <p>•&nbsp;&nbsp;&nbsp;&nbsp;ข้อมูลทางเทคนิคที่รวมถึงที่อยู่โปรโตคอลอินเตอร์เน็ต (IP), ประเภทระบบปฏิบัติการ, ประเภทและรุ่นเว็บเบราว์เซอร์, ข้อมูลอุปกรณ์ของท่าน และข้อมูลที่รวบรวมผ่านการใช้โปรแกรมคุกกี้  </p>
    <p>•&nbsp;&nbsp;&nbsp;&nbsp;ข้อมูลการใช้งานที่รวมถึงข้อมูลเกี่ยวกับการที่ท่านใช้งานเว็บไซต์, แอพพลิเคชั่น, ผลิตภัณฑ์และบริการของเรา </p>
    <p>•&nbsp;&nbsp;&nbsp;&nbsp;ข้อมูลการตลาดและการติดต่อสื่อสารซึ่งรวมถึงตัวเลือกของท่านในการรับสื่อการตลาดจากเราและบุคคลภายนอกของเราและตัวเลือกของท่านในการรับการติดต่อสื่อสารต่าง ๆ </p>
    <p>•&nbsp;&nbsp;&nbsp;&nbsp;รูปถ่าย, การบันทึกเสียงและภาพของท่านที่จัดทำหรือบันทึก ณ สถานประกอบการของเรา และ/หรือ ในระหว่างการจัดงานต่าง ๆ ของเรา </p>
    <p>•&nbsp;&nbsp;&nbsp;&nbsp;ข้อมูลสถานที่ตั้งทางภูมิศาสตร์</p>
    <p>•&nbsp;&nbsp;&nbsp;&nbsp;การสนทนาของท่านกับเรา (โดยผ่านการส่งข้อความพูดคุยหรือโทรศัพท์ด้วยตนเอง) เมื่อท่านมีปฏิสัมพันธ์กับเราผ่านช่องทางการติดต่อสื่อสารของเรา และ </p>
    <p>•&nbsp;&nbsp;&nbsp;&nbsp;ข้อมูลอื่น ๆ ที่ได้รับอนุญาตตามกฎหมายหรือตามที่แจ้งให้ท่านทราบ ณ จุดที่มีการปฏิสัมพันธ์กับเรา </p>
    <p>เว้นแต่จะต้องห้ามตามกฎหมายที่ใช้บังคับ เราจะแจ้งท่านก่อนที่จะมีการรวมรวมข้อมูลส่วนบุคคลของท่านและดำเนินการให้ได้รับความยินยอมโดยชัดแจ้งของท่านหากเราจำเป็นต้องรวบรวมข้อมูลส่วนบุคคลที่อ่อนไหวของท่าน</p>
    <p>เนื่องจากความถูกต้องของข้อมูลส่วนบุคคลของท่าน โดยมากนั้นขึ้นอยู่กับข้อมูลที่ท่านมอบให้แก่เรา กรุณาแจ้งทางเราโดยเร็วที่สุดเท่าที่สามารถปฏิบัติได้หากมีความไม่ถูกต้องใด ๆ ในข้อมูลส่วนบุคคลของท่านหรือหากมีการเปลี่ยนแปลงใด ๆ เกี่ยวกับข้อมูลส่วนบุคคลของท่าน</p>
    <p>หากท่านมอบข้อมูลส่วนบุคคลที่ของบุคคลอื่น ๆ แก่เราเพื่อวัตถุประสงค์ที่เฉพาะเจาะจงอย่างใด ๆ ท่านรับรองและรับประกันต่อเราว่า บุคคลนั้นได้มอบหมายให้ท่านกระทำการในนามเขาและได้ตกลงให้ท่านสามารถ </p>
    <p>•&nbsp;&nbsp;&nbsp;&nbsp;ให้ความยินยอมต่อการประมวลผลข้อมูลส่วนบุคคลในนามบุคคลดังกล่าว</p>
    <p>•&nbsp;&nbsp;&nbsp;&nbsp;รับคำบอกกล่าวการคุ้มครองข้อมูลอย่างใด ๆ ในนามบุคคลดังกล่าว และ </p>
    <p>•&nbsp;&nbsp;&nbsp;&nbsp;รับประกันว่า ท่านได้รับความยินยอมของบุคคลดังกล่าวให้เราจัดเก็บข้อมูลส่วนบุคคลของบุคคลดังกล่าวหรือมีสิทธิอนุญาตให้เราประมวลผลข้อมูลส่วนบุคคลของบุคคลดังกล่าว</p>
    <p>โดยทั่วไป เนื่องจากแพลตฟอร์มของเราไม่ได้ตั้งผู้เยาว์เป็นกลุ่มเป้าหมาย เราจึงไม่ยินยอมรับข้อมูลส่วนบุคคลอย่างใด ๆ ที่เกี่ยวกับผู้เยาว์ ในกรณีบริการที่เฉพาะเจาะจงที่เราดำเนินการนั้นมีความจำเป็นต้องรวบรวมและประมวลผลข้อมูลส่วนบุคคลของผู้เยาว์ กรณีนี้จะกำหนดไว้เป็นการเฉพาะเจาะจงในภาคผนวกท้ายนโยบายความเป็นส่วนตัวนี้ ในกรณีเช่นว่านั้น เราจำเป็นต้องให้บิดามารดาหรือผู้ปกครองโดยชอบด้วยกฎหมายของผู้เยาว์นั้นให้ความยินยอมต่อการประมวลผลข้อมูลส่วนบุคคลของผู้เยาว์ของเรานั้น</p>
    <p class="title">II.	<u>แหล่งที่มาของข้อมูลส่วนบุคคล</u> </p>
    <p>ข้อมูลส่วนบุคคลที่เราประมวลผลนั้นได้มาจากแหล่งที่มาที่ชอบด้วยกฎหมายและโปร่งใส รวมถึงแต่ไม่จำกัดเพียง</p>
    <p>•&nbsp;&nbsp;&nbsp;&nbsp;ผ่านการเข้าถึงหรือการใช้งานของท่านในแพลตฟอร์มของเรา</p>
    <p>•&nbsp;&nbsp;&nbsp;&nbsp;เมื่อท่านมีส่วนร่วมในคำขอเสนอราคาหรือใบเสนอราคาของเรา, ลงทะเบียนเป็นผู้ขายหรือผู้ให้บริการกับเรา และ/หรือ ส่องมอบข้อมูลอื่นใดแก่เราในระหว่างการมีส่วนร่วมในการจัดซื้อจัดจ้างของเรา </p>
    <p>•&nbsp;&nbsp;&nbsp;&nbsp;เมื่อท่านสร้างบัญชีผู้ใช้กับเรา </p>
    <p>•&nbsp;&nbsp;&nbsp;&nbsp;เมื่อท่านค้นดู, สั่งซื้อ, ซื้อ หรือสมัครใช้ผลิตภัณฑ์ และ/หรือ บริการของเรา </p>
    <p>•&nbsp;&nbsp;&nbsp;&nbsp;เมื่อท่านสมัครเข้าร่วม และ/หรือ ได้เข้าร่วมในแผนงานการให้ความช่วยเหลือผู้ป่วย, การให้ความช่วยเหลือทางด้านการดูแลสุขภาพ, โครงการช่วยเหลือผู้ป่วย และใบสั่งยาของผู้ป่วย </p>
    <p>•&nbsp;&nbsp;&nbsp;&nbsp;จดหมายอิเล็กทรอนิกส์หรือจดหมายโต้ตอบใด ๆ ที่เราได้รับมาจากท่าน </p>
    <p>•&nbsp;&nbsp;&nbsp;&nbsp;เมื่อท่านติดต่อเรา และ/หรือ ตัวแทนที่ได้รับอนุญาตของเราผ่านสื่อและช่องทางการติดต่อสื่อสารต่าง ๆ และมีการปฏิสัมพันธ์โดยตรงและโดยอ้อมอย่างใด ๆ กับเรา </p>
    <p>•&nbsp;&nbsp;&nbsp;&nbsp;เมื่อมีการกรอกคำขอหรือแบบฟอร์มใด ๆ เพื่อวัตถุประสงค์เกี่ยวกับธุรกรรมหรืออื่น ๆ </p>
    <p>•&nbsp;&nbsp;&nbsp;&nbsp;เมื่อท่านเข้าร่วมในการจัดงาน, การจับสลากชิงรางวัล หรือการแข่งขันต่าง ๆ ที่เราจัดขึ้นโดยตรงหรือโดยอ้อมผ่านทางบุคคลภายนอก</p>
    <p>•&nbsp;&nbsp;&nbsp;&nbsp;เมื่อมีการกรอกแบบสำรวจใด ๆ ที่เราส่งถึงท่านเพื่อวัตถุประสงค์ในการวิจัย</p>
    <p>•&nbsp;&nbsp;&nbsp;&nbsp;วิดีโอหรือการบันทึกเหตุการณ์ในการจัดงาน และ/หรือ กิจกรรมต่าง ๆ ณ สถานประกอบการของเรา</p>
    <p>•&nbsp;&nbsp;&nbsp;&nbsp;ข้อมูลจากแหล่งที่มาที่สามารถหาได้ทั่วไปที่เรารวบรวมตามกฎหมายที่ใช้บังคับ เช่น ข้อมูลที่ท่านเผยแพร่, ข้อมูลส่วนตัวในโซเชียลมีเดีย, สารบบ, ป้ายต่าง ๆ</p>
    <p>•&nbsp;&nbsp;&nbsp;&nbsp;ข้อมูลที่เราได้มาจากบุคคลภายนอกที่ได้รับอนุญาตโดยชอบด้วยกฎหมาย รวมถึงแต่ไม่จำกัดเพียงหน่วยงานรายงานข้อมูลเครดิต, หน่วยงานที่ควบคุมกำกับดูแลและบังคับใช้กฎหมาย, ผู้ให้บริการดูแลสุขภาพ และหน่วยงานภาครัฐหรือหน่วยงานที่เชื่อมโยงกับหน่วยงานภาครัฐอื่น ๆ </p>
    <p>•&nbsp;&nbsp;&nbsp;&nbsp;บริษัทที่เกี่ยวโยงกันกับเรา, ผู้รับจ้าง, ผู้ให้บริการบุคคลภายนอก และคู่ค้าทางธุรกิจ ที่เกี่ยวข้องของเรา  </p>
    <p>•&nbsp;&nbsp;&nbsp;&nbsp;ผู้ให้บริการหรือคู่ค้าทางการตลาด และ</p>
    <p>•&nbsp;&nbsp;&nbsp;&nbsp;กลุ่มรายชื่อในการส่งจดหมาย </p>
    <p class="title">III.	<u>หลักการพื้นฐานทางกฎหมายและวัตถุประสงค์ในการประมวลผลข้อมูลส่วนบุคคล</u></p>
    <p>เราต้องมีหลักการทางกฎหมายในการประมวลผลข้อมูลส่วนบุคคล ด้วยเหตุนี้ เราจึงอาศัยหลักการทางกฎหมายอย่างน้อยหลักการใดหลักการหนึ่งดังต่อไปนี้ในการดำเนินการเช่นนั้นเป็นสำคัญ</p>
    <p>•&nbsp;&nbsp;&nbsp;&nbsp;ในกรณีที่เราได้รับความยินยอมของเจ้าของข้อมูลส่วนบุคคลเพื่อวัตถุประสงค์ที่แจ้งนั้น</p>
    <p>•&nbsp;&nbsp;&nbsp;&nbsp;ในกรณีที่การประมวลผลข้อมูลเป็นการอันจำเป็นและเกี่ยวข้องกับการปฏิบัติตามสัญญากับเจ้าของข้อมูลส่วนบุคคลหรือตามขั้นตอนก่อนที่จะเข้าทำสัญญาใด ตามการร้องขอของเจ้าของข้อมูลส่วนบุคคล</p>
    <p>•&nbsp;&nbsp;&nbsp;&nbsp;ในกรณีที่มีความจำเป็นต้องประมวลผลข้อมูลเพื่อการปฏิบัติตามภาระผูกพันตามกฎหมายที่ใช้บังคับกับเรา  </p>
    <p>•&nbsp;&nbsp;&nbsp;&nbsp;ในกรณีที่มีความจำเป็นต้องประมวลผลข้อมูลเพื่อการคุ้มครองผลประโยชน์ที่สำคัญยิ่งของเจ้าของข้อมูลส่วนบุคคล รวมถึงชีวิตและสุขภาพ</p>
    <p>•&nbsp;&nbsp;&nbsp;&nbsp;ในกรณีที่มีความจำเป็นต้องประมวลผลข้อมูลเพื่อสนองตอบเหตุการณ์ฉุกเฉินในประเทศหรือปฏิบัติตามข้อกำหนดที่เกี่ยวกับความสงบเรียบร้อยของประชาชนและความปลอดภัย หรือ</p>
    <p>•&nbsp;&nbsp;&nbsp;&nbsp;ในกรณีที่มีความจำเป็นต้องประมวลผลข้อมูลเพื่อวัตถุประสงค์ในเรื่องฐานความจำเป็นตามกฎหมายเพื่อประโยชน์โดยชอบธรรม บุคคลภายนอกผู้ได้รับการเปิดเผยข้อมูล เว้นแต่ในกรณีที่สิทธิขั้นพื้นฐานและเสรีภาพของเจ้าของข้อมูลส่วนบุคคลที่ต้องการการคุ้มครองตามกฎหมายในประเทศสำคัญกว่าผลประโยชน์นั้น</p>
    <p>โดยทั่วไปเราอาศัยหลักการให้ความยินยอมในการประมวลผลข้อมูลส่วนบุคคล  นอกจากนี้ ข้อมูลวัตถุประสงค์ร่วมกันบางประการและหลักการทางกฎหมายสำหรับการที่เราอาจประมวลผลข้อมูลส่วนบุคคล ได้ระบุอยู่ตามตารางข้างล่างนี้    </p>
    <table>
        <tr>
            <th style="width: 50%;">วัตถุประสงค์</th>
            <th style="width: 50%;">หลักการพื้นฐานทางกฎหมาย</th>
        </tr>
        <tr>
            <td>
                <p>•&nbsp;&nbsp;&nbsp;&nbsp;สร้างและจัดการบัญชีของท่าน (ในกรณีที่ใช้บังคับ) </p>
                <p>•&nbsp;&nbsp;&nbsp;&nbsp;ทำให้ท่านสามารถเข้าถึงหรือใช้งานแพลตฟอร์มได้  </p>
                <p>•&nbsp;&nbsp;&nbsp;&nbsp;จัดหาผลิตภัณฑ์และบริการของเราให้แก่ท่าน รวมถึงดำเนินกระบวนการคำสั่งซื้อของท่าน</p>
                <p>•&nbsp;&nbsp;&nbsp;&nbsp;ให้ความช่วยเหลือผู้ป่วย, บริการให้ความช่วยเหลือในการดูแลสุขภาพ, ข้อมูลการนัดหมายและใบสั่งยาของผู้ป่วย รวมถึงจัดหา, บริหารและจัดการแผนงานการให้ความช่วยเหลือผู้ป่วยและการดูแลสุขภาพผู้ป่วยที่บ้าน </p>
                <p>•&nbsp;&nbsp;&nbsp;&nbsp;ให้ส่วนลด, โบนัส, เงินคืนและสิ่งทำนองเดียวกันนี้แก่ท่านสำหรับคำสั่งซื้อและการจัดซื้อของท่าน </p>
                <p>•&nbsp;&nbsp;&nbsp;&nbsp;ให้ความช่วยเหลือในเรื่องผลิตภัณฑ์และบริการของเรา</p>
                <p>•&nbsp;&nbsp;&nbsp;&nbsp;ติดต่อและสื่อสารกับท่าน รวมถึงตอบรับคำร้องขอ, ข้อสงสัยของท่าน และให้ข้อมูลสถานะคำสั่งซื้อปัจจุบันของท่าน</p>
                <p>•&nbsp;&nbsp;&nbsp;&nbsp;สื่อสารข้อมูล, ประกาศ และข้อมูลปัจจุบันต่าง ๆ </p>
                <p>•&nbsp;&nbsp;&nbsp;&nbsp;ดำเนินการตามคำร้องขออื่นใดที่ท่านอาจได้ยื่นไว้กับเรา                </p>
            </td>
            <td>
                <p>ในกรณีที่เราจำเป็นในการปฏิบัติตามสัญญากับท่าน</p>
                <p></p>
                <p>ในกรณีจำเป็นในการปฏิบัติตามภาระผูกพันตามกฎหมาย</p>
                <p></p>
                <p>ในกรณีที่เป็นฐานความจำเป็นเพื่อประโยชน์โดยชอบธรรมของเราในการทำให้แน่ใจว่า การส่งมอบบริการที่ร้องขอจากเราเป็นไปอย่างมีประสิทธิผลและเหมาะสม                </p>
            </td>
        </tr>
        <tr>
            <td>
                <p>•&nbsp;&nbsp;&nbsp;&nbsp;จัดการกับประเด็นเรื่องความปลอดภัยของผลิตภัณฑ์หรือข้อร้องเรียนเกี่ยวกับผลิตภัณฑ์และติดต่อและสื่อสารกับท่านในเรื่องประเด็นเรื่องความปลอดภัยของผลิตภัณฑ์หรือข้อร้องเรียนเกี่ยวกับผลิตภัณฑ์นั้น</p>
                <p>•&nbsp;&nbsp;&nbsp;&nbsp;ดำเนินกิจกรรมการแก้ไขเยียวยาต่าง ๆ </p>
                <p>•&nbsp;&nbsp;&nbsp;&nbsp;แก้ไขข้อพิพาทต่าง ๆ หรือสอบสวนข้อร้องเรียนใด ๆ ที่ท่านมีขึ้นหรือมีขึ้นต่อท่าน                </p>
            </td>
            <td>
                <p>ในกรณีจำเป็นในการปฏิบัติตามภาระผูกพันตามกฎหมาย</p>
                <p></p>
                <p>ในกรณีที่เป็นฐานความจำเป็นเพื่อประโยชน์โดยชอบธรรมของเราในการทำให้แน่ใจว่า ข้อร้องเรียนนั้นได้รับการสอบสวนและแก้ไขปัญหาตามสมควร                </p>
            </td>
        </tr>
        <tr>
            <td>
                <p>•&nbsp;&nbsp;&nbsp;&nbsp;ดำเนินการรายงานเหตุการณ์ร้ายแรงและความปลอดภัยในเรื่องผลิตภัณฑ์หรือบริการใด ๆ </p>
                <p>•&nbsp;&nbsp;&nbsp;&nbsp;ปรับปรุงเรื่องการดูแลและความปลอดภัยของผู้ป่วยที่เกี่ยวกับการใช้ยาและบรรดาการแทรกแซงการรักษาทางการแพทย์และบุคลากรการแพทย์ </p>
                <p>•&nbsp;&nbsp;&nbsp;&nbsp;ปรับปรุงเรื่องสาธารณสุขและความปลอดภัยที่เกี่ยวกับการใช้ยา </p>
                <p>•&nbsp;&nbsp;&nbsp;&nbsp;ตรวจหาปัญหาต่าง ๆ ที่เกี่ยวกับการใช้ยาและสื่อสารในเรื่องข้อวินิจฉัยต่าง ๆ อย่างทันการ </p>
                <p>•&nbsp;&nbsp;&nbsp;&nbsp;ส่งเสริมการใช้ยาอย่างปลอดภัย, มีเหตุผล และมีประสิทธิผลมากยิ่งขึ้น </p>
                <p>•&nbsp;&nbsp;&nbsp;&nbsp;ส่งเสริมความเข้าใจ, การศึกษา และการฝึกอบรมเกี่ยวกับสถานพยาบาลในเรื่องการเฝ้าระวังความปลอดภัยด้านยา (Pharmacovigilance) และการสื่อสารอย่างมีประสิทธิผลต่อสาธารณะ                </p>
            </td>
            <td>
                <p>ในกรณีจำเป็นในการปฏิบัติตามภาระผูกพันตามกฎหมาย</p>
                <p></p>
                <p>ในกรณีที่เป็นฐานความจำเป็นเพื่อประโยชน์โดยชอบธรรมของเราในการ </p>
                <p>(ก)	ทำให้แน่ใจว่า การเฝ้าระวังความปลอดภัยด้านยา (Pharmacovigilance) ได้ถูกดำเนินการ และ/หรือ</p>
                <p>(ข)	ส่งเสริมสาธารณสุขและความปลอดภัย                </p>
            </td>
        </tr>
        <tr>
            <td>
                <p>•&nbsp;&nbsp;&nbsp;&nbsp;ดำเนินกระบวนการในเรื่องใบแจ้งหนี้และการชำระเงิน</p>
                <p>•&nbsp;&nbsp;&nbsp;&nbsp;ดำเนินการสอบทานบุคคลภายนอกที่เรามีปฏิสัมพันธ์ด้วย เช่น ผู้ขายและคู่ค้าทางธุรกิจ </p>
                <p>•&nbsp;&nbsp;&nbsp;&nbsp;สำหรับหน้าที่การทำงานภายใน เช่น การรายงานและการตรวจสอบและการบริหารจัดการความเสี่ยง </p>
                <p>•&nbsp;&nbsp;&nbsp;&nbsp;รักษาการดำเนินงานหรือระบบการบริหารจัดการความสัมพันธ์ของลูกค้าของเรา </p>
                <p>•&nbsp;&nbsp;&nbsp;&nbsp;รักษาและจัดการดูแลบันทึกเกี่ยวกับลูกค้าหรือบริษัทและการพัฒนาในระหว่างดำเนินธุรกิจ </p>
                <p>•&nbsp;&nbsp;&nbsp;&nbsp;สำหรับการจัดเก็บบันทึกภายในของเรา </p>
                <p>•&nbsp;&nbsp;&nbsp;&nbsp;สำหรับการจัดเตรียมและการจัดทำเอกสาร, ความตกลง และ/หรือ สัญญาที่จำเป็นทั้งหมด </p>
                <p>•&nbsp;&nbsp;&nbsp;&nbsp;สำหรับการดำเนินการทั่วไปและการบำรุงรักษาแพลตฟอร์ม                </p>
            </td>
            <td>
                <p>ในกรณีจำเป็นในการปฏิบัติตามภาระผูกพันตามกฎหมาย</p>
                <p></p>
                <p>ในกรณีที่เป็นฐานความจำเป็นเพื่อประโยชน์โดยชอบธรรมของเราในการ</p>
                <p>(ก)	ทำให้แน่ใจว่ามีการดำเนินธรุกิจที่ราบรื่นของเรา และ/หรือ</p>
                <p>(ข)	เก็บบันทึกที่ถูกต้องเกี่ยวกับธุรกิจของเรา                 </p>
            </td>
        </tr>
        <tr>
            <td>
                <p>•&nbsp;&nbsp;&nbsp;&nbsp;พัฒนาและปรับปรุงผลิตภัณฑ์และบริการของเราที่เสนอโดยการวิเคราะห์และการประเมินผลข้อมูลที่เรามีสิทธิเข้าถึง เช่น โดยการดำเนินการวิเคราะห์ข้อมูลและวิจัยตลาด </p>
                <p>•&nbsp;&nbsp;&nbsp;&nbsp;พัฒนา, แสดง, วัดผล และติดตามโฆษณา (รวมถึงแต่ไม่จำกัดเพียงคอนเท้นท์, การสำรวจ และการส่งเสริมแพลตฟอร์มหรือผลิตภัณฑ์และบริการของเรา, บริษัทสาขา, บริษัทที่เกี่ยวข้อง และ/หรือ บริษัทในเครือ, คู่ค้าทางธุรกิจของเราและบุคคลภายนอกอื่น ๆ ) และรวบรวมข้อมูลที่เกี่ยวกับท่านและตามการที่ท่านมีปฏิสัมพันธ์กับโฆษณานั้นในขณะที่ท่านใช้งานแพลตฟอร์ม                </p>
            </td>
            <td>
                <p>ในกรณีที่จำเป็นเพื่อประโยชน์โดยชอบธรรมของเราในการ</p>
                <p>(ก)	พัฒนาผลิตภัณฑ์หรือบริการใหม่ที่นำเสนอให้เป็นไปตามความต้องการของลูกค้าของเรา และ/หรือ</p>
                <p>(ข)	ปรับปรุงประสบการณ์ของผู้ใช้งานเมื่อมีการใช้งานผลิตภัณฑ์และบริการที่นำเสนอของเรา รวมถึงแพลตฟอร์ม                </p>
            </td>
        </tr>
        <tr>
            <td>
                <p>•&nbsp;&nbsp;&nbsp;&nbsp;ดำเนินการ และ/หรือ อำนวยความสะดวกในเรื่องการควบคุมความเสี่ยงและการฉ้อฉลและการดำเนินกระบวนการชำระเงิน</p>
                <p>•&nbsp;&nbsp;&nbsp;&nbsp;ป้องกัน, ตรวจจับ หรือตรวจสอบการผิดสัญญา, กิจกรรมที่ไม่ชอบด้วยกฎหมาย หรือคอนเท้นท์ที่ต้องห้ามอย่างใด ๆ ที่เกิดขึ้นบนแพลตฟอร์ม </p>
                <p>•&nbsp;&nbsp;&nbsp;&nbsp;บังคับและใช้สิทธิที่กำหนดไว้ในนโยบายความเป็นส่วนตัวนี้หรือสัญญาใด </p>
                <p>•&nbsp;&nbsp;&nbsp;&nbsp;ปฏิบัติตามข้อกำหนดทางกฎหมายหรือข้อกำหนดที่ควบคุมซึ่งเกี่ยวกับธุรกรรมทางการค้า, การดำเนินกิจการหรือกิจกรรมของเราหรือการจัดหาผลิตภัณฑ์ และ/หรือ บริการของเรา และทำการเปิดเผยข้อมูลตามข้อกำหนดของกฎหมาย, บทบัญญัติ, คำสั่ง, คำสั่งศาล, หลักกฎหมาย, แนวปฏิบัติ, หนังสือเวียน หรือประมวลกฎหมายที่ใช้บังคับกับเราหรือสมาชิกรายใดในกลุ่มบริษัทของเราเป็นครั้งคราว </p>
                <p>•&nbsp;&nbsp;&nbsp;&nbsp;ร่วมมือกับหน่วยงานผู้มีอำนาจกำกับดูแลและบังคับใช้กฎหมาย                </p>
            </td>
            <td>
                <p>ในกรณีจำเป็นในการปฏิบัติตามภาระผูกพันตามกฎหมาย</p>
                <p></p>
                <p>ในกรณีที่เป็นฐานความจำเป็นเพื่อประโยชน์โดยชอบธรรมของเราในการ</p>
                <p>(ก)	ป้องกันและสอบสวนข้อพิพาททางกฎหมาย, การผิดสัญญาที่น่าจะเกิดขึ้น, กิจกรรมที่ผิดกฎหมาย หรือคอนเท้นท์ที่ต้องห้าม </p>
                <p>(ข)	บังคับสิทธิตามสัญญา และ/หรือ </p>
                <p>(ค)	ร่วมมือกับผู้หน่วยงานผู้มีอำนาจกำกับดูแลและบังคับใช้กฎหมาย                </p>
            </td>
        </tr>
        <tr>
            <td>
                <p>•&nbsp;&nbsp;&nbsp;&nbsp;อำนวยความสะดวกในการดำเนินการสอบทานหรือการถ่ายโอนสินทรัพย์ตามจริงในกรณีที่มีการถ่ายโอนกิจการที่มุ่งหวัง, ที่เสนอ หรือตามจริงไม่ว่าทั้งหมดหรือบางส่วน, การขายกิจการ, การจำหน่ายจ่ายโอนทรัพย์, การได้มาซึ่งการถือสิทธิ, การรวมกิจการ, การแยกกิจการ, กิจการร่วมค้า, การโอนสิทธิ, การฟื้นฟูกิจการ, สินทรัพย์หรือหุ้นทุนหรือธุรกรรมที่คล้ายคลึงกันของซิลลิค ฟาร์มา </p>
            </td>
            <td>
                <p>ในกรณีจำเป็นในการปฏิบัติตามภาระผูกพันตามกฎหมาย</p>
                <p></p>
                <p>ในกรณีที่จำเป็นเพื่อประโยชน์โดยชอบธรรมของเราเพื่อดำเนินการปรับโครงสร้างบริษัทอย่างใด ๆ เพื่อความเติบโตหรือการทำให้เหมาะสมกับธุรกิจของเรามากที่สุด                 </p>
            </td>
        </tr>
        <tr>
            <td>
                <p>•&nbsp;&nbsp;&nbsp;&nbsp;ส่งข้อมูลหรือการเชื้อเชิญเพื่อเข้าร่วมการจัดงาน, สัมมนา, การประชุม, การริเริ่มดำเนินการ และการส่งเสริมและการพูดคุยที่ท่านอาจสนใจให้แก่ท่าน</p>
                <p>•&nbsp;&nbsp;&nbsp;&nbsp;จัดการและบริหารจัดการเหตุการณ์และการประชุมวิชาชีพ รวมถึงการมีส่วนร่วมในเหตุการณ์เช่นว่านั้นของท่าน </p>
                <p>•&nbsp;&nbsp;&nbsp;&nbsp;ส่งเสริมและสื่อสารข่าวสารและข้อมูลเกี่ยวกับแพลตฟอร์ม, ผลิตภัณฑ์และบริการของเรา, บริษัทสาขา, บริษัทที่เกี่ยวข้อง และ/หรือ บริษัทในเครือ, คู่ค้าทางธุรกิจของเราและบุคคลภายนอกอื่น ๆ โดยเราอาจเริ่มการติดต่อสื่อสารเช่นว่านั้นด้วยตนเองหรือผ่านทางบุคคลภายนอก</p>
                <p>•&nbsp;&nbsp;&nbsp;&nbsp;ส่งมอบโฆษณาที่เกี่ยวกับพฤติกรรมออนไลน์ (เช่น แสดงโฆษณาออนไลน์ผลิตภัณฑ์ และ/หรือ บริการที่ท่านอาจสนใจให้แก่ท่านบนฐานของพฤติกรรมก่อนหน้านี้ของท่านและแสดงโฆษณาและคอนเท้นท์ทางแพลตฟอร์มโซเชียลมีเดียต่าง ๆ แก่ท่าน)                 </p>
            </td>
            <td>
                <p>ในกรณีที่จำเป็นเพื่อประโยชน์โดยชอบธรรมของเราและโดยต้องได้รับความยินยอมของท่านเมื่อกฎหมายที่ใช้บังคับกำหนดไว้ ให้มอบข้อมูลการตลาดที่ท่านอาจสนใจแก่ท่าน </p>
            </td>
        </tr>
    </table>
    <p class="title">IV.	<u>ผลของการปฏิเสธหรือการไม่ให้ข้อมูลส่วนบุคคล</u> </p>
    <p>เว้นแต่จะได้กำหนดไว้เป็นประการอื่นใด ท่านมอบข้อมูลส่วนบุคคลให้แก่เราด้วยความสมัครใจทั้งหมดและท่านไม่อยู่ภายใต้ภาระผูกพันหรือการบังคับขู่เข็ญอย่างใด ๆ ในการดำเนินการเช่นนั้น อย่างไรก็ดี ในบางพฤติการณ์ หากท่านไม่มอบข้อมูลส่วนบุคคลของท่านที่ระบุไว้ในนโยบายความเป็นส่วนตัวนี้ให้แก่เรา เราจะไม่ต้องรับผิดต่อผลสืบเนื่องอย่างใด ๆ ที่เกิดจากการที่ท่านไม่ให้ข้อมูลเช่นว่านั้น ซึ่งรวมถึง </p>
    <p>•&nbsp;&nbsp;&nbsp;&nbsp;การที่เราไม่สามารถจัดหาผลิตภัณฑ์ และ/หรือ บริการที่ท่านร้องขอให้แก่ท่านตามมาตรฐานเดียวกันหรือทั้งหมดอย่างใดอย่างหนึ่ง </p>
    <p>•&nbsp;&nbsp;&nbsp;&nbsp;ความไม่สามารถในการลงทะเบียนท่านในแผนการรักษาผู้ป่วยที่เกี่ยวข้อง </p>
    <p>•&nbsp;&nbsp;&nbsp;&nbsp;การที่เราไม่สามารถให้ข้อมูลเกี่ยวกับผลิตภัณฑ์ และ/หรือ บริการที่ท่านอาจต้องการแก่ท่าน รวมถึงข้อมูลเกี่ยวกับส่วนลดหรือการส่งเสริมพิเศษหรือผลิตภัณฑ์ และ/หรือ บริการใหม่ของเรา</p>
    <p>•&nbsp;&nbsp;&nbsp;&nbsp;การที่เราไม่สามารถปรับแต่งเนื้อหาในแพลตฟอร์มตามความชอบของท่านและประสบการณ์ในการใช้งานแพลตฟอร์มของท่านอาจจะไม่เป็นที่น่าพึงพอใจหรือเป็นประโยชน์ </p>
    <p>•&nbsp;&nbsp;&nbsp;&nbsp;ความไม่สามารถในการทำให้การทำธุรกรรมที่เกี่ยวข้องกับท่านให้แล้วเสร็จสมบูรณ์ และ </p>
    <p>•&nbsp;&nbsp;&nbsp;&nbsp;ความไม่สามารถในการปฏิบัติตามกฎหมาย, บทบัญญัติ, คำสั่ง, คำสั่งศาล, หลักกฎหมาย, แนวปฏิบัติ และ/หรือ ประมวลกฎหมายที่ใช้บังคับอย่างใด ๆ ที่บังคับกับเรา </p>
    <p class="title">V.	<u>การเปิดเผยข้อมูลส่วนบุคคล</u></p>
    <p>เพื่อให้เราสามารถปฏิบัติตามวัตถุประสงค์ที่ระบุไว้ข้างต้น เราอาจเปิดเผยข้อมูลส่วนบุคคลของท่านต่อบุคคลดังต่อไปนี้ รวมถึงแต่ไม่จำกัดเพียง </p>
    <p>•&nbsp;&nbsp;&nbsp;&nbsp;องค์กรต่าง ๆ ภายในกลุ่มบริษัทของเรา (รวมถึงองค์กรที่จะจัดตั้งในอนาคต), ผู้รับอนุญาต หรือคู่ค้าทางธุรกิจ รวมถึง (ในกรณีที่เกี่ยวข้อง) บุคลากรที่ได้รับอนุญาตจากผู้สนับสนุนแผนการรักษาตัวของผู้ป่วยที่ท่านได้รับการลงทะเบียน </p>
    <p>•&nbsp;&nbsp;&nbsp;&nbsp;ลูกจ้าง, ตัวแทน, ผู้แทน, หุ้นส่วน, กิจการร่วมค้า, ผู้รับจ้าง, ผู้ให้บริการบุคคลภายนอก, ผู้รับจ้างช่วงของเรา หรือบุคคลอื่น ๆ ตามที่เราเห็นว่าเป็นการจำเป็นในการอำนวยความสะดวกแก่ท่านในการทำความตกลงกับเรา </p>
    <p>•&nbsp;&nbsp;&nbsp;&nbsp;ผู้จัดหา, ผู้ผลิต และคู่ค้าพันธมิตรทางธุรกิจผลิตภัณฑ์ และ/หรือ บริการของเรา</p>
    <p>•&nbsp;&nbsp;&nbsp;&nbsp;ผู้ถือได้รับอนุญาตขึ้นทะเบียนผลิตภัณฑ์ และ/หรือ บริการที่เกี่ยวข้องของเรา</p>
    <p>•&nbsp;&nbsp;&nbsp;&nbsp;บุคคลที่เรามีภาระผูกพันในการรายงานประเด็นเรื่องความปลอดภัยหรือข้อร้องเรียนเกี่ยวกับผลิตภัณฑ์ </p>
    <p>•&nbsp;&nbsp;&nbsp;&nbsp;ที่ปรึกษามืออาชีพของเรา รวมถึงแต่ไม่จำกัดเพียงทนายความ, นักบัญชี, ผู้ตรวจสอบบัญชี และที่ปรึกษาทางการเงินหรือที่ปรึกษามืออาชีพอื่น ๆ ของเราที่ได้รับการแต่งตั้งเกี่ยวเนื่องกับธุรกิจของเรา </p>
    <p>•&nbsp;&nbsp;&nbsp;&nbsp;บุคคล, หน่วยงานของรัฐ, หน่วยงานตามกฎหมาย, หน่วยงานกำกับดูแลอุตสาหกรรมแต่ละประเภท หรือบุคคลภายนอกที่เกี่ยวข้องอื่น ๆ ที่มีผลบังคับหรือกำหนดให้เราดำเนินการเช่นนั้นตามกฎหมายใด หรือหากเราเชื่อโดยสุจริตว่า การเปิดเผยข้อมูลนั้นเป็นการจำเป็นเพื่อคุ้มครอง และ/หรือ ปกป้องสิทธิและผลประโยชน์ของเราหรืออันเนื่องมาจากการสอบสวนการฉ้อฉล, การฝ่าฝืน, การละเมิดลิขสิทธิ์, การเลี่ยงและการหนีภาษีหรือกิจกรรมที่ไม่ชอบด้วยกฎหมายอื่น ๆ </p>
    <p>•&nbsp;&nbsp;&nbsp;&nbsp;ผู้ได้มาที่มุ่งหวังและผู้มีส่วนได้เสียอื่น ๆ ในกรณีที่มีการถ่ายโอนกิจการที่มุ่งหวัง, ที่เสนอ หรือตามจริงไม่ว่าทั้งหมดหรือบางส่วน, การขายกิจการ, การจำหน่ายจ่ายโอนทรัพย์, การได้มาซึ่งการเข้าถือสิทธิ, การรวมกิจการ, การแยกบริษัท, กิจการร่วมค้า, การโอนสิทธิ, การฟื้นฟูกิจการ, ทรัพย์สินหรือหุ้นทุนหรือธุรกรรมที่คล้ายคลึงกันของซิลลิค ฟาร์มา และ</p>
    <p>•&nbsp;&nbsp;&nbsp;&nbsp;บุคคลอื่นใดที่ท่านร้องขอหรือให้อนุญาตเพื่อวัตถุประสงค์ข้างต้นหรือวัตถุประสงค์อื่นใดซึ่งข้อมูลส่วนบุคคลของท่านถูกเปิดเผยในขณะที่มีการรวบรวมข้อมูลหรือวัตถุประสงค์อื่นใดที่เกี่ยวข้องกับวัตถุประสงค์ข้างต้นอย่างใด ๆ โดยตรง </p>
    <p>บุคคลภายนอกมีหน้าที่โดยชอบด้วยกฎหมายในการประมวลผลข้อมูลส่วนบุคคลให้เป็นไปตามหลักการที่เรากำหนดไว้ บุคคลภายนอกมีความรับผิดชอบตามกฎหมายในการรักษาข้อมูลส่วนบุคคลให้มีความปลอดภัยในระดับความปลอดภัยที่เหมาะสมตามกฎหมายการคุ้มครองข้อมูลที่ใช้บังคับและมาตรฐานที่เป็นที่ยอมรับอย่างกว้างขวางของธุรกิจประเภทนั้น ๆ  </p>
    <p class="title">VI.	<u>การคุ้มครองข้อมูลส่วนบุคคล</u></p>
    <p>เราทำให้แน่ใจว่า มีบรรดาภาระผูกพันในการรักษาความลับอย่างเหมาะสมและมาตรการการรักษาความปลอดภัยในองค์กรเพื่อคุ้มครองการรักษาความลับและการรักษาความปลอดภัยของข้อมูลส่วนบุคคลของท่านที่รวบรวมผ่านวิธีการต่าง ๆ ที่ระบุไว้ในนโยบายความเป็นส่วนตัวนี้เพื่อป้องกันการเข้าถึงข้อมูล, การเปลี่ยนแปลงข้อมูล, การเปิดเผยข้อมูลหรือการประมวลผลข้อมูลเช่นว่านั้นโดยไม่ได้รับอนุญาตหรือไม่ชอบด้วยกฎหมายและความสูญหายของข้อมูลจากอุบัติเหตุหรือการทำลายหรือความเสียหายของข้อมูลเช่นว่านั้น </p>
    <p>มาตรการการรักษาความปลอดภัยบางประการที่เรามีอยู่ให้รวมถึงแต่ไม่จำกัดเพียงมาตรการดังต่อไปนี้ </p>
    <p>•&nbsp;&nbsp;&nbsp;&nbsp;การจัดเก็บข้อมูลส่วนบุคคลของท่านในระบบที่ได้รับการคุ้มครองด้วยเครือข่ายที่ปลอดภัย </p>
    <p>•&nbsp;&nbsp;&nbsp;&nbsp;จัดให้มีการควบคุมการเข้าถึงข้อมูลตามบทบาทหน้าที่เพื่อจำกัดการเข้าถึงข้อมูลส่วนบุคคลนั้นเฉพาะสำหรับลูกจ้างผู้ที่จำเป็นต้องรู้ข้อมูลนี้เพื่อวัตถุประสงค์ในการปฏิบัติหน้าที่อย่างเป็นทางการของเขาและบุคคลภายนอกที่ได้รับอนุญาตผู้ที่มีความผูกพันตามสัญญาในการใช้มาตรการที่เหมาะสมในการเก็บรักษาข้อมูลส่วนบุคคลของท่านให้ปลอดภัย </p>
    <p>•&nbsp;&nbsp;&nbsp;&nbsp;การควบคุมดูแลระบบของเราอย่างสม่ำเสมอในเรื่องกรณีที่มีความเสี่ยงสูงและการจู่โจมต่าง ๆ และตรวจสอบแนวปฏิบัติในการรวบรวม, การจัดเก็บและการประมวลผลข้อมูลของเราอย่างสม่ำเสมอเพื่อปรับปรุงมาตรการการรักษาความปลอดภัยทางกายภาพ, ทางเทคนิค และทางองค์กรให้ดีขึ้น และ </p>
    <p>•&nbsp;&nbsp;&nbsp;&nbsp;การตรวจสอบลักษณะประจำตัวของผู้ร้องขอก่อนที่จะให้เขาเข้าถึงหรือแก้ไขเปลี่ยนแปลงข้อมูลส่วนบุคคลที่เขามีสิทธิในการเข้าถึงหรือการแก้ไขเปลี่ยนแปลงข้อมูลโดยชอบด้วยกฎหมาย </p>
    <p>บุคคลภายนอกผู้ได้รับอนุญาตทุกคนผู้ที่อาจเข้าถึงข้อมูลส่วนบุคคลตามที่ระบุไว้ข้างต้นจะถูกกำหนดให้ปฏิบัติตามข้อกำหนดเหล่านี้  </p>
    <p class="title">VII.	<u>สิทธิของท่าน</u> </p>
    <p>ขึ้นอยู่กับกฎหมายเกี่ยวกับการคุ้มครองข้อมูลส่วนบุคคลในประเทศที่ท่านอาศัย ในเรื่องข้อมูลส่วนบุคคลที่ท่านได้ส่งมอบให้แก่เรา ท่านอาจมีสิทธิในการดำเนินการดังต่อไปนี้ในเวลาใด ๆ ก็ได้ </p>
    <p>•&nbsp;&nbsp;&nbsp;&nbsp;ขอเข้าถึงข้อมูลส่วนบุคคลของท่านในบันทึกของเรา </p>
    <p>•&nbsp;&nbsp;&nbsp;&nbsp;ขอทำการแก้ไขข้อมูลส่วนบุคคลของท่านในบันทึกของเราในกรณีที่ข้อมูลนั้นไม่ถูกต้อง, ทำให้เข้าใจผิด, ล้าสมัย หรือไม่ครบถ้วนภายหลังจากที่มีการยืนยันและการตรวจสอบความเป็นจริงของข้อมูลใหม่ที่มอบให้ </p>
    <p>•&nbsp;&nbsp;&nbsp;&nbsp;ขอให้ยุติการประมวลผลข้อมูลส่วนบุคคลของท่านเพื่อวัตถุประสงค์ในเรื่องการตลาด</p>
    <p>•&nbsp;&nbsp;&nbsp;&nbsp;ปฏิเสธการประมวลผลข้อมูลส่วนบุคคลของท่าน, ขอให้ห้ามหรือจำกัดการประมวลผลข้อมูลส่วนบุคคลของท่าน หรือขอให้ดำเนินการเคลื่อนย้ายข้อมูลส่วนบุคคลของท่าน</p>
    <p>•&nbsp;&nbsp;&nbsp;&nbsp;เพิกถอนความยินยอมของท่านในการที่จะให้เราดำเนินการประมวลผลข้อมูลส่วนบุคคลของท่านต่อไป และ </p>
    <p>•&nbsp;&nbsp;&nbsp;&nbsp;ยื่นข้อสงสัยหรือข้อร้องเรียนต่อหน่วยงานการคุ้มครองข้อมูลที่เกี่ยวข้องในเรื่องการรวบรวมหรือการใช้ข้อมูลส่วนบุคคลของท่านของเรา</p>
    <p>หากท่านประสงค์ที่จะใช้สิทธิที่ระบุไว้ข้างต้นอย่างใด ๆ และสิทธิเช่นว่านั้นได้รับการยอมรับในประเทศของท่าน กรุณาติดต่อเราโดยใช้ข้อมูลที่ส่วนที่ XIV (ติดต่อเรา) ด้านล่างนี้ ในเรื่องการร้องขอเพื่อเข้าถึงหรือทำการแก้ไขข้อมูลส่วนบุคคลของท่านในบันทึกของเรา การร้องขอเช่นว่านั้นต้องยื่นมาพร้อมกับเอกสารประกอบที่เกี่ยวข้องตามที่เราอาจกำหนดไว้  เราอาจกำหนดให้ท่านยื่นเอกสารเหล่านี้ด้วยตนเองเพื่อตรวจสอบลักษณะประจำตัวของท่านเป็นครั้งคราว ณ ที่อยู่ที่พบได้ในส่วนที่ XIV (ติดต่อเรา) ข้างล่างนี้ ขึ้นอยู่กับลักษณะและความอ่อนไหวของการร้องขอนั้น เราจะทำความแก้ไขที่ถูกต้องโดยอาศัยฐานข้อมูลที่พิสูจน์ความเป็นจริงได้/การยืนยันความเป็นจริงและข้อมูลที่ปรับปรุงแล้วที่ท่านมอบให้ การร้องขอของท่านอาจต้องชำระค่าธรรมเนียมตามข้อกำหนดทางกฎหมายที่ใช้บังคับ </p>
    <p>ในเรื่องการเพิกถอนความยินยอม ท่านอาจเพิกถอนความยินยอมของท่านที่ให้ไว้แก่เราทั้งหมดหรือบางส่วนก็ได้</p>
    <p>ท่านอาจร้องขอให้เราดำเนินการลบข้อมูลส่วนบุคคลของท่านและเราจะใช้ความพยายามที่เหมาะสมโดยคำนึงถึงความจำเป็นในด้านการค้าในการดำเนินการตามคำขอของท่าน อย่างไรก็ดี กรุณารับทราบว่า เราอาจถูกกำหนดให้ต้องเก็บรักษาข้อมูลนั้นและไม่อาจลบข้อมูลนั้นได้ตลอดระยะเวลาตามที่กฎหมายกำหนดไว้หรือเพื่อที่จะปฏิบัติตามภาระผูกพันตามกฎหมายของเรา เมื่อเราลบข้อมูลใด ๆ ข้อมูลนั้นจะถูกลบออกจากฐานข้อมูลที่ใช้งานอยู่แต่อาจยังคงอยู่ในแฟ้มสำรองข้อมูลของเรา เราอาจเก็บรักษาข้อมูลของท่านเพื่อป้องกันและตรวจจับการฉ้อฉลหรือเพื่อวัตถุประสงค์ที่คล้ายคลึงกัน  </p>
    <p>การใช้สิทธิหรือการเพิกถอนความยินยอมอย่างใด ๆ ของท่านที่กำหนดไว้ข้างตนในแต่ละกรณีจะอยู่ภายใต้บังคับของข้อห้ามตามกฎหมายที่ใช้บังคับ, เงื่อนไขตามสัญญาและระยะเวลาตามสมควร โดยอาจขึ้นอยู่กับในกรณีที่การใช้สิทธิดังกล่าวจะส่งผลกระทบต่อการดำเนินกิจการของเราและความสามารถของเราในการดำเนินการให้เป็นไปตามภาระผูกพันตามกฎหมายของเราหรือไม่อีกด้วย </p>
    <p>เราอาจปฏิเสธที่จะปฏิบัติตามการร้องขอของท่านตามกฎหมายเกี่ยวกับการคุ้มครองข้อมูลส่วนบุคคลที่ใช้บังคับกับเราด้วย หากเราปฏิเสธที่จะปฏิบัติตามการร้องขอนั้น เราจะแจ้งให้ท่านทราบถึงการปฏิเสธของเราและเหตุผลที่เราปฏิเสธ</p>
    <p class="title">VIII.	<u>การเก็บข้อมูลส่วนบุคคล</u> </p>
    <p>ข้อมูลส่วนบุคคลที่ท่านส่งมอบให้เราจะถูกจัดเก็บไว้ตราบเท่าที่จำเป็นเพื่อวัตถุประสงค์ในการรวบรวมข้อมูลหรือตามที่กฎหมายที่ใช้บังคับอนุญาตไว้เท่านั้น</p>
    <p>แม้ว่าระบบของเราจะออกแบบไว้จัดการกับการลบข้อมูลเพื่อประมวลผลตามแนวทางข้างต้น เราไม่อาจให้สัญญาได้ว่า ข้อมูลทั้งหมดจะถูกลบออกไปภายในระยะเวลาที่เฉพาะเจาะจง ได้เนื่องจากข้อจำกัดทางเทคนิค เมื่อเราไม่จำเป็นต้องใช้ข้อมูลส่วนบุคคลของท่าน ข้อมูลนั้นจะถูกลบออกจากระบบและบันทึกของเราหรือลบรายละเอียดข้อมูลบางส่วนเพื่อให้ไม่สามารถบ่งชี้ตัวท่านได้อีกต่อไป </p>
    <p class="title">IX.	<u>การถ่ายโอนข้อมูลส่วนบุคคลระหว่างประเทศ</u></p>
    <p>ในการมอบผลิตภัณฑ์และบริการของเรา เราอาจส่งมอบข้อมูลส่วนบุคคลของท่านให้แก่บริษัทในเครือและลูกจ้าง, ตัวแทน และบุคคลภายนอกที่ได้รับอนุญาตของเราในประเทศที่เราประกอบธุรกิจหรือไปยังสถานที่ที่เราเห็นสมควรหรือต้องการ (เว้นแต่กฎหมายที่ใช้บังคับจะได้กำหนดไว้เป็นประการอื่นใด) ตามวัตถุประสงค์ที่กำหนดไว้ในนโยบายความเป็นส่วนตัวนี้ โดยเฉพาะอย่างยิ่ง เราอาจส่งมอบข้อมูลส่วนบุคคลของท่านให้แก่บริษัทในเครือในต่างประเทศของเราที่มีสถานที่จัดเก็บเทคโนโลยีสารสนเทศและเซิร์ฟเวอร์ในการจัดเก็บตั้งอยู่ อาจมีความเป็นไปได้ว่า ระดับการคุ้มครองข้อมูลในเขตอำนาจอื่น ๆ จะไม่เป็นไปตามข้อกำหนดของกฎหมายเกี่ยวกับการคุ้มครองข้อมูลส่วนบุคคลในประเทศที่ท่านอยู่อาศัยอย่างครบถ้วน แต่การดำเนินการถ่ายโอนข้อมูลทั้งหมดเช่นว่านั้นจะถูกดำเนินการให้เป็นไปตามข้อกำหนดของกฎหมายที่ใช้บังคับ </p>
    <p class="title">X.	<u>การเชื่อมโยงกับเว็บไซต์หรือแอพพลิเคชั่นอื่น ๆ </u></p>
    <p>แพลตฟอร์มอาจประกอบด้วยลิงค์เพื่อไปยังและกลับมาจากจากเว็บไซต์และแอพพลิเคชั่นของเครือข่ายคู่ค้า, ผู้โฆษณา, ผู้สนับสนุนแผนการรักษาผู้ป่วย และ/หรือ บุคคลภายนอกอื่น ๆ ของเรา หากท่านกดเข้าลิงค์ไปยังเว็บไซต์หรือแอพพลิเคชั่นใด ท่านจะออกจากแพลตฟอร์มของเราและถูกนำไปยังเว็บไซต์หรือแอพพลิเคชั่นที่ท่านเลือก เนื่องจากเราไม่สามารถควบคุมกิจกรรมต่าง ๆ ของบุคคลภายนอก เราไม่สามารถยอมรับความรับผิดชอบต่อการใช้งานข้อมูลส่วนบุคคลของท่านอย่างใด ๆ โดยบุคคลภายนอกเช่นว่านั้นและเราไม่สามารถรับประกันว่าพวกเขาจะยึดถือตามแนวปฏิบัติในเรื่องความเป็นส่วนตัวของข้อมูลเช่นเดียวกันกับเรา เราส่งเสริมให้ท่านตรวจสอบนโยบายความเป็นส่วนตัวในเว็บไซต์หรือแอพพลิเคชั่นเหล่านี้ก่อนที่จะให้ข้อมูลส่วนบุคคลของท่าน</p>
    <p>เราอาจเสนอโอกาสแก่ท่านในการใช้การเข้าสู่โซเชียลมีเดียของท่าน หากท่านจะดำเนินการเช่นนั้น กรุณารับทราบว่า ท่านจะแบ่งปันข้อมูลส่วนตัวของท่านกับเราซึ่งขึ้นอยู่กับการตั้งค่าแพลตฟอร์มโซเชียลมีเดียของท่าน เราสนับสนุนให้ท่านเข้าเยี่ยมชมแพลตฟอร์มโซเชียลมีเดียที่เกี่ยวข้องและตรวจสอบนโยบายความเป็นส่วนตัวเพื่อทำความเข้าใจถึงวิธีการแบ่งปันและการใช้งานข้อมูลส่วนบุคคลของท่านในบริบทนี้  </p>
    <p class="title">XI.	<u>การตลาดและการส่งเสริม</u></p>
    <p>เราอาจใช้ข้อมูลส่วนบุคคลของท่านเพื่อทำการตลาดผลิตภัณฑ์, บริการ, เหตุการณ์, สัมมนา, การประชุม, การริเริ่มดำเนินการ และการส่งเสริมและการพูดคุยของเรา (เช่น การดำเนินการตลาดเช่นว่านั้นของบริษัทสาขา, บริษัทที่เกี่ยวข้อง และ/หรือ บริษัทในเครือของเรา), คู่ค้าทางธุรกิจ, ผู้สนับสนุน และ/หรือ ผู้โฆษณา เราอาจสื่อสารการตลาดเช่นว่านั้นแก่ท่านโดยวิธีการทางไปรษณีย์, โทรศัพท์, จดหมายอิเล็กทรอนิกส์, การส่งข้อความสั้น (SMS), โซเชียลมีเดีย และ/หรือ ช่องทางการสื่อสารตามสมควรอื่นใดโดยขึ้นอยู่กับว่าท่านตกลงเรื่องใดกับเรา หากท่านประสงค์ที่จะยกเลิกการสมัครการประมวลผลข้อมูลส่วนบุคคลของท่านสำหรับการตลาดและการส่งเสริม ท่านอาจกดที่ลิงก์ “ยกเลิกการสมัคร” ในจดหมายอิเล็กทรอนิกส์หรือข้อความที่เกี่ยวข้องที่ท่านได้รับจากเรา หรือท่านอาจติดต่อเราได้ตามข้อมูลที่พบในส่วนที่ XIV (ติดต่อเรา) ข้างล่างนี้ เมื่อเราได้รับคำร้องขอจากท่านในการยกเลิกการสมัคร อาจใช้เวลาถึงสิบสี่ (14) วันทำการในการที่เราจะดำเนินกระบวนการตามคำร้องขอของท่านและบันทึกในระบบของเรา ดังนั้น ท่านอาจยังคงได้รับการติดต่อสื่อสารทางการตลาดในระหว่างช่วงเวลานี้ กรุณารับทราบอีกด้วยว่า แม้ว่าท่านจะเลือกที่จะไม่รับการติดต่อสื่อสารทางการตลาด ท่านอาจยังคงได้รับการติดต่อสื่อสารในการจัดการต่าง ๆ จากเรา เช่น การยืนยันคำสั่งซื้อหรือธุรกรรมอื่น ๆ และประกาศสำคัญอื่น ๆ ที่เกี่ยวข้องที่ไม่ใช่เรื่องการตลาด </p>
    <p class="title">XII.	<u>ภาษา</u> </p>
    <p>ในกรณีที่มีความไม่สอดคล้องอย่างใด ๆ ระหว่างนโยบายความเป็นส่วนตัวฉบับภาษาอังกฤษและนโยบายความเป็นส่วนตัวฉบับภาษาในท้องถิ่นนี้ ให้ฉบับภาษาอังกฤษเป็นฉบับที่ใช้บังคับ  </p>
    <p class="title">XIII.	<u>การแก้ไขเพิ่มเติมนโยบายความเป็นส่วนตัว</u> </p>
    <p>ซิลลิค ฟาร์มาสงวนสิทธิ์ในการแก้ไขเปลี่ยนแปลง, ปรับปรุง และ/หรือ แก้ไขเพิ่มเติมนโยบายความเป็นส่วนตัวนี้ในเวลาใด ๆ ก็ได้ เราจะใช้มาตรการที่เหมาะสมเพื่อให้แน่ใจว่า มีการแจ้งการแก้ไขเพิ่มเติมนโยบายความเป็นส่วนตัวนี้โดยการประกาศการแก้ไขเพิ่มเติมทั้งหมดไว้อย่างเด่นชัดในแพลตฟอร์มและที่อื่น ๆ ที่เราเห็นเหมาะสมเป็นระยะเวลาตามสมควรระยะหนึ่ง การแก้ไขเพิ่มเติมนโยบายความเป็นส่วนตัวนี้จะมีผลบังคับใช้ทันทีเมื่อมีการเผยแพร่ในแพลตฟอร์มใด ๆ นั้นเว้นแต่จะได้กำหนดไว้เป็นอย่างอื่น เราขอเชิญให้ท่านตรวจสอบนโยบายความเป็นส่วนตัวนี้เป็นครั้งคราว เพื่อที่จะทราบเรื่องการแก้ไขเพิ่มเติมที่เกี่ยวข้องอย่างใด ๆ ในนโยบายนี้ โดยเฉพาะอย่างยิ่ง ก่อนที่จะให้ข้อมูลใด ๆ แก่เรา การเข้าถึงหรือการใช้งาน แพลตฟอร์มที่ต่อเนื่องของท่าน และ/หรือ การให้ข้อมูลส่วนบุคคลของท่านแก่เรา, หลังจากมีการแก้ไขเพิ่มเติมนโยบายความเป็นส่วนตัวนี้จะถูกตีความว่าท่านได้ให้ความยินยอมของท่านต่อแนวปฏิบัติที่ระบุไว้ในนโยบายความเป็นส่วนตัวที่มีการแก้ไข หากท่านไม่เห็นด้วย ท่านควรหยุดการงานแพลตฟอร์มของท่านทันที, ยุติการให้ข้อมูลส่วนบุคคลของท่าน แก่เราและแจ้งเราเป็นลายลักษณ์อักษรตามวิธีการที่กำหนดไว้ในส่วน VII (สิทธิของท่าน) และ XIV (ติดต่อเรา)</p>
    <p class="title">XIV.	<u>ติดต่อเรา</u> </p>
    <p>เพื่อประโยชน์ในการอ้างอิงของท่าน ผู้ควบคุมข้อมูลที่ระบุไว้ในตารางด้านล่างนี้เป็นผู้ควบคุมข้อมูลหลักในแต่ละประเทศที่เรามีธุรกิจตั้งอยู่ อย่างไรก็ดี ผู้ควบคุมข้อมูลอาจแตกต่างกันไปขึ้นอยู่กับบริการที่ท่านใช้ หากท่านมีข้อคิดเห็นหรือข้อสงสัยอย่างใด ๆ เกี่ยวกับนโยบายความเป็นส่วนตัวนี้และวิธีการที่เราจัดการข้อมูลส่วนบุคคลของท่านหรือท่านประสงค์ที่จะใช้สิทธิของท่านข้างต้นอย่างใด ๆ ท่านจะถูกนำไปยังผู้ควบคุมข้อมูลส่วนบุคคลผู้รับผิดชอบหลังจากเราได้รับคำถามของท่านผ่านทางช่องทาง ”ติดต่อเรา” ในเว็บไซต์ของเรา</p>
    <table>
        <tr>
            <th style="width: 10%;">ประเทศ</th>
            <th style="width: 90%;">ผู้ควบคุมข้อมูลส่วนบุคคล</th>
        </tr>
        <tr>
            <td>
                <p>ประเทศบรูไน</p>
             </td>
            <td>
                <p>บริษัท ซิลลิค ฟาร์มา (บี) เอสดีเอ็น บีเอชดี </p>
                <p>ห้อง 5 ลอต 29996 ซิมแปล 607 </p>
                <p>เคจี บีริบิ จาลัน กาดัง</p>
                <p>บันดาร์ เซรี บีกาวัน บีอี1118</p>
                <p>ประเทศบรูไนดารุซซาลาม</p>
                <p></p>
            </td>
        </tr>
        <tr>
            <td>
                <p>ประเทศกัมพูชา</p>
             </td>
            <td>
                <p>บริษัท ซิลลิค ฟาร์มา จำกัด </p>
                <p>#266 สตรีทลัม กรุ๊ป 4 พูมรวง</p>
                <p>ชาก ซานกัต พนมเปญ </p>
                <p>พนมเปญ ประเทศกัมพูชา                </p>
                <p></p>
            </td>
        </tr>
        <tr>
            <td>
                <p>ฮ่องกง</p>
             </td>
            <td>
                <p>บริษัท ซิลลิค ฟาร์มา จำกัด </p>
                <p>ห้อง 608 ชั้น 6 ดีวอน เฮ้าส์ </p>
                <p>ไตกู เพลส</p>
                <p>ควอร์รี่ เบย์ ฮ่องกง</p>
                <p></p>
            </td>
        </tr>
        <tr>
            <td>
                <p>ประเทศอินเดีย</p>
             </td>
            <td>
                <p>บริษัท ซิลลิค ฟาร์มา สเปเชียลตี้ โซลูชั่นส์ (อินเดีย) จำกัด</p>
                <p>35 ชานดีวาลี ถนนออฟ ซากี วีฮาร์</p>
                <p>แอนฮีรี (อี) </p>
                <p>มุมไบ 400072</p>
                <p></p>
            </td>
        </tr>
        <tr>
            <td>
                <p>ประเทศอินโดนีเซีย</p>
             </td>
            <td>
                <p>พีที อนุจีราห์ ฟาร์มินโด เลสตารี </p>
                <p>โคเวลล์ ทาวเวอร์ ชั้น 12 </p>
                <p>เจแอล. ซีเนน รายา เลขที่ 135 </p>
                <p>จาการ์ตา 10410 ประเทศอินโดนีเซีย</p>
                <p></p>
            </td>
        </tr> 
        <tr>
            <td><p>มาเก๊า</p></td>
            <td>
                <p>เอเจนเซีย เลย วา ฮอง แอลดีเอ </p>
                <p>รัว โดกา ดอส โอแลนเดเซส 75</p>
                <p>ไอเอ็นดี ชองฟอง </p>
                <p>เฟส เอ ชั้น 14 เอ/บี </p>
                <p></p>
            </td>
        </tr>
        <tr>
            <td><p>ประเทศมาเลเซีย	</p></p>
            <td>
                <p>บริษัท ซิลลิค ฟาร์มา เอสดีเอ็น บีเอชดี  </p>
                <p>เลขที่ 15 เพอร์เซียรัน ปาสัก บูมี </p>
                <p>เซกซเยน ยู8 </p>
                <p>เปออินดัสเตรียน บูกิต จีลูตอง </p>
                <p>40150 ชาช์ อลาม </p>
                <p>เซอลาโงร์ ประเทศมาเลเซีย</p>
                <p></p>
            </td>
        </tr>
        <tr>
            <td><p>ประเทศเมียนมาร์</p></td>	
            <td>
                <p>บริษัท ซิลลิค ฟาร์มา เซอร์วิสเซส จำกัด </p>
                <p>ห้อง 203 อาคารซี ยูนิเวอร์ซิตี้ อเวนิว คอนโด</p>
                <p>ถนนนิว ยูนิเวอร์ซีตี้ อเวนิว</p>
                <p>บาฮาน ทาวน์ชิป ย่างกุ้ง</p>
                <p>ประเทศเมียนมาร์ 11201</p>
                <p></p>
            </td>
        </tr>
        <tr>
            <td><p>ประเทศฟิลิปปินส์</p></td>	
            <td>
                <p>ซิลลิค ฟาร์มา คอร์ปอเรชั่น </p>
                <p>กม.14 ถนนเวสท์ เซอร์วิส เซาท์ ซุปเปอร์ไฮเวย์ คอร์ เอดิสัน อเวนิว</p>
                <p>เบอร์กี้ ซัน วัลลีย์ ปารานัก ซิตี้ </p>
                <p></p>
                <p>ประเทศฟิลิปปินส์</p>
                <p>บริษัท อินเตอร์ฟาร์มา โซลูชั่นส์ ฟิลิปปินส์ อินซ์</p>
                <p>กม.14 ถนนเวสท์ เซอร์วิส เซาท์ ซุปเปอร์ไฮเวย์ คอร์ เอดิสัน อเวนิว</p>
                <p>เบอร์กี้ ซัน วัลลีย์ ปารานัก ซิตี้ </p>
                <p>ประเทศฟิลิปปินส์</p>
                <p></p>
                <p>บริษัท เมโทร ดรัก อินซ์ ฃ</p>
                <p>เอสทีเอ. โรซ่า เอสเตท เบอร์กี้ มาคาบลิง</p>
                <p>เอสทีเอ. โรซ่า ลากูน่า </p>
                <p>ประเทศฟิลิปปินส์</p>
                <p></p>
            </td>
        </tr>
        <tr>
            <td><p>ประเทศสิงคโปร์</p></td>	
            <td>
                <p>บริษัท ซิลลิค ฟาร์มา พีทีอี จำกัด / บริษัท ซิลลิค ฟาร์มา สเปเชียลตี้ โซลูชั่นส์ กรุ๊ป พีทีอี จำกัด</p>
                <p>15 ชางงี นอร์ธ เวย์ </p>
                <p>#01-01 </p>
                <p>ประเทศสิงคโปร์ 498770</p>
                <p></p>
            </td>
        </tr>
        <tr>
            <td><p>ประเทศเกาหลีใต้</p></td>	
            <td>
                <p>บริษัท ซิลลิค ฟาร์มา โคเรีย จำกัด </p>
                <p>ชั้น 3 แอลเอส ยงซาน ทาวเวอร์ 92 ฮันกังแดโร </p>
                <p>ยงซาน-กุ </p>
                <p>โซล ประเทศเกาหลี</p>
                <p></p>
            </td>
        </tr>
        <tr>
            <td><p>ประเทศไต้หวัน</p></td>	
            <td>
                <p>บริษัท ซิลลิค ฟาร์มา อินซ์</p>
                <p>ชั้น 10 126 ถนนนานกิง อี แยก 4 </p>
                <p>ไทเป ประเทศไต้หวัน</p>
                <p></p>
            </td>
        </tr>
        <tr>
            <td><p>ประเทศไทย</p></td>	
            <td>
                <p>บริษัท ซิลลิค ฟาร์มา จำกัด </p>
                <p>ชั้น 8-9 อาคารเพลินจิตเซ็นเตอร์ 2 ถนนสุขุมวิท </p>
                <p>แขวงคลองเตย เขตคลองเตย </p>
                <p>กรุงเทพมหานคร 10110</p>
                <p></p>
            </td>
        </tr>
        <tr>
            <td><p>ประเทศเวียดนาม</p></td>	
            <td>
                <p>บริษัท ซิลลิค ฟาร์มา เวียดนาม จำกัด</p>
                <p>ลอต บี3 ถนนอินดัสเตรียล #4 สตรีท </p>
                <p>เขตนิคมอุตสาหกรรมไซดอง บี เขตลองเบียน </p>
                <p>ฮานอย ประเทศ เวียดนาม </p>
                <p></p>
            </td>
        </tr>
    </table>
</body>


</html>