<html>

<head>
    <meta content="text/html; charset=UTF-8" http-equiv="content-type">
    <link href='https://fonts.googleapis.com/css?family=Noto Sans' rel='stylesheet'>
    <style type="text/css">
        .body {
            font-size: 14px;
            color: #636363;
            font-family: 'Noto Sans';
            font-weight: 400;
            padding-left: 20px;
            padding-right: 20px;
        }

        .title {
            font-weight: 600;
            color: #234455;
        }
    </style>
</head>

<body class="body" style="margin-top: 30px; margin-bottom: 40px;">
    <p style="font-size: 12px; padding-bottom: 10px;">ปรับปรุงล่าสุด:  7 กันยายน พ.ศ. 2566</p>

    <p class="title">1. การยอมรับข้อกำหนด</p> 
    <p>ข้อกำหนดและเงื่อนไขการใช้งานต่อไปนี้ (“<b>ข้อกำหนดการใช้งาน</b>”) เป็นข้อตกลงทางกฎหมายระหว่างท่านและซิลลิค ฟาร์มา และบังคับใช้การใช้งานและการเข้าถึงแพลตฟอร์มการสั่งซื้อสินค้าออนไลน์ eZRx+ และแอพพลิเคชั่นโทรศัพท์มือถือ ซึ่งรวมถึงเวอร์ชั่นฉบับปรับปรุงหรือการทำขึ้นใหม่ของสิ่งดังกล่าวข้างต้น ไม่ว่าในรูปแบบใดก็ตามที่อาจมีขึ้นในอนาคต (“<b>แพลตฟอร์ม</b>”) “<b>ซิลลิค ฟาร์มา</b>” “<b>เรา</b>” หรือ “<b>ของเรา</b>” หมายถึง บริษัทซิลลิค ฟาร์มา ที่ทำให้ท่านสามารถใช้งานและเข้าถึงแพลตฟอร์มดังกล่าวได้โดยส่งมอบบัญชีผู้ใช้งาน (ซึ่งมีนิยามตามที่ระบุในข้อกำหนดการใช้งานนี้) ให้กับท่าน “<b>ท่าน</b>” หรือ “<b>ของท่าน</b>” หมายถึง นิติบุคคลที่ลงทะเบียนในระบบของซิลลิค ฟาร์มาในฐานะลูกค้าที่มีสิทธิเข้าถึงและใช้งานแพลตฟอร์มดังกล่าว รวมถึงการสั่งซื้อสินค้าต่างๆ ในแพลตฟอร์มเพื่อวัตถุประสงค์ทางธุรกิจ ในการเข้าถึงและใช้งานแพลตฟอร์มนี้ ท่านยินยอมเข้าผูกพันตามข้อกำหนดการใช้งานในที่นี้ หากท่านไม่ยอมรับข้อกำหนดข้อหนึ่งข้อใดในที่นี้ โปรดยกเลิกการเข้าถึงและแจ้งให้บริษัทฯ ทราบเพื่อยกเลิกการลงทะเบียนของท่านโดยทันที </p>
    
    <p>ท่านรับทราบและตกลงว่า ซิลลิค ฟาร์มาอาจบังคับใช้ข้อกำหนดและเงื่อนไขต่างๆ เพิ่มเติม และแก้ไขเพิ่มเติมข้อกำหนดการใช้งานนี้ได้ตามที่เห็นสมควรเป็นคราวๆ ไป กรณีที่มีการแก้ไขเพิ่มเติมข้อกำหนดการใช้งาน เราจะประกาศข้อกำหนดการใช้งานที่มีการปรับปรุงล่าสุดให้ทราบบนแพลตฟอร์ม ท่านสามารถสังเกตคำว่าวันที่ “ปรับปรุงล่าสุด” ในส่วนบนของข้อกำหนดการใช้งานนี้เพื่อดูว่าข้อกำหนดการใช้งานมีการแก้ไขล่าสุดเมื่อใด การเปลี่ยนแปลงแก้ไขใดๆ จะมีผลทันทีที่มีการประกาศให้ทราบ การใช้งานหรือการเข้าถึงแพลตฟอร์มของท่านหลังจากมีการประกาศเปลี่ยนแปลงแก้ไขจะถือว่าท่านยอมรับและตกลงเข้าผูกพันตามข้อกำหนดการใช้งานที่มีการเปลี่ยนแปลงแก้ไขดังกล่าว กระนั้นก็ตาม การเปลี่ยนแปลงใดๆ ในข้อกำหนดการใช้งานต้องไม่บังคับใช้กับข้อพิพาทใดๆ ที่เกิดขึ้นก่อนวันที่มีการแก้ไขข้อกำหนดการใช้งาน หากท่านไม่ยินยอมเข้าผูกพันตามข้อกำหนดที่มีการแก้ไขเพิ่มเติม ท่านต้องยกเลิกการเข้าถึงและ/หรือการใช้งานแพลตฟอร์มทั้งหมด และแจ้งให้ซิลลิค ฟาร์มาทราบเพื่อยกเลิกการลงทะเบียนของท่านโดยทันที</p>
    
    <p class="title">2. นโยบายความเป็นส่วนตัว</p>
    <p>โดยการลงทะเบียน เข้าถึง และ/หรือใช้งานแพลตฟอร์ม ท่านตกลงว่า ซิลลิค ฟาร์มาและบริษัทในเครืออาจทำการเก็บรวบรวมและใช้ข้อมูลของท่านและการใช้งานแพลตฟอร์มของท่านตามที่กำหนดไว้ใน<b>นโยบายความเป็นส่วนตัวของเรา</b></p>
    
    <p class="title">3. การใช้งานแพลตฟอร์ม</p>
    <p>ท่านตกลงปฏิบัติตาม และจะจัดให้ตัวแทนผู้มีอำนาจของท่านปฏิบัติตาม<b>นโยบายการใช้งานที่ยอมรับได้</b> และนโยบาย ประกาศ แนวทางปฏิบัติ กฎระเบียบ และคำสั่งอื่นใดที่เกี่ยวข้องกับการใช้งานแพลตฟอร์มตามที่ซิลลิค ฟาร์มาได้ออกประกาศเป็นคราวๆ ไป </p>
    
    <p class="title">4. การรับผิดชอบค่าธรรมเนียม</p> 
    <p>ท่านตกลงว่า ท่านต้องรับผิดชอบค่าธรรมเนียมและค่าใช้จ่ายทั้งปวงที่เกี่ยวข้องกับการใช้งานแพลตฟอร์มของท่าน รวมถึงค่าบริการข้อมูลใดๆ ที่ผู้ให้บริการของท่านเรียกเก็บ </p>
    
    <p class="title">5. ข้อมูลที่นำส่ง</p> 
    <p>ท่านรับรองและรับประกันว่า ข้อมูลใดก็ตามที่ท่านได้นำส่งบนแพลตฟอร์มนั้นถูกต้อง เป็นความจริง และครบถ้วนทุกประการ สำหรับข้อมูลที่ท่านได้นำส่งบนแพลตฟอร์ม ท่านให้สิทธิซิลลิค ฟาร์มาแบบไม่จำกัดแต่เพียงผู้เดียว โอนเปลี่ยนมือได้ ให้ช่วงสิทธิได้ ปราศจากค่าสิทธิทั่วโลกในการใช้งาน คัดลอก แก้ไข แสดงต่อสาธารณะ ดำเนินการโดยเปิดเผย และแจกจ่ายข้อมูลดังกล่าวตามคุณลักษณะและหน้าที่การทำงานของแพลตฟอร์ม</p>
    
    <p>กรณีที่ข้อมูลที่นำส่งนั้นมีจุดประสงค์เพื่อให้ผู้ใช้งานรายอื่นบนแพลตฟอร์มเข้าถึงได้ หรือเพื่อส่งต่อให้กับผู้อื่น ท่านรับรองและรับประกันว่า ข้อมูลนั้นมิใช่ข้อมูลผิดกฎหมาย ลามกอนาจาร ข่มขู่คุกคาม หมิ่นประมาท หรือละเมิดสิทธิในทรัพย์สินทางปัญญาหรือสิทธิความเป็นส่วนตัวใดๆ หรือสร้างความเสียหายให้กับบุคคลภายนอกหรือก่อให้เกิดการท้วงติงคัดค้าน และไม่ได้ประกอบหรือมีไวรัสคอมพิวเตอร์ ข้อความในเชิงการเมือง การชักจูงทางการค้า หรือ “ข้อความไม่พึงประสงค์” ทุกรูปแบบ</p>
    
    <p>โดยเฉพาะอย่างยิ่งในกรณีที่ท่านใช้งานระบบตอบแชทอัตโนมัติ (chatbot) ของแพลตฟอร์ม ท่านรับรองและรับประกันว่า ข้อมูลที่นำเข้าสู่ระบบผ่านบัญชีผู้ใช้งานของท่าน ไม่มีข้อมูลส่วนบุคคล หรือสิ่งอื่นใดที่บุคคลภายนอกเป็นเจ้าของ หรือเป็นข้อมูลความลับของบุคคลภายนอกที่ซิลลิค ฟาร์มา ไม่มีสิทธิเข้าถึง</p>
    
    <p>ข้อมูลใดก็ตามที่ท่านนำส่งหรือข้อมูลที่ซิลลิค ฟาร์มา และ/หรือบริษัทในเครือเก็บรวบรวมได้จากการใช้งานแพลตฟอร์มของท่านเป็นไปตามนโยบายความเป็นส่วนตัวซึ่งถือเป็นส่วนหนึ่งของข้อกำหนดการใช้งานนี้ </p>
    
    <p>ท่านตกลงว่า ซิลลิค ฟาร์มามีสิทธิติดตามตรวจสอบการนำส่งข้อมูลของท่าน และเปิดเผยข้อมูลและกรณีต่างๆ ที่เกี่ยวข้องกับการถ่ายโอนข้อมูลให้บุคคลภายนอกทราบไม่ว่าด้วยเหตุผลใดก็ตาม </p>
    
    <p class="title">6. บัญชีผู้ใช้งาน</p>
    <p>บรรดาชื่อและรหัสผ่านของผู้ใช้งาน (“<b>บัญชีผู้ใช้งาน</b>”) ที่ใช้ในการเข้าถึงแพลตฟอร์มซึ่งซิลลิค ฟาร์มา ได้นำส่งให้กับท่านอย่างเป็นทางการเป็นลายลักษณ์อักษรในขั้นตอนการลงทะเบียนต้องถูกใช้งานโดยตัวแทนผู้มีอำนาจของท่านเพื่อทำรายการบนแพลตฟอร์มเพื่อวัตถุประสงค์ทางธุรกิจเท่านั้น ท่านยังรับรองและรับประกันการเข้าถึงของผู้ใช้และบัญชีที่ผู้ใช้ใช้ในการเข้าถึงด้วยว่า</p>
    
    <p>(ก)	ข้อมูลที่นำส่งให้กับซิลลิค ฟาร์มาเพื่อเป็นข้อมูลอ้างอิงในการสร้างบัญชี และออกบัญชีผู้ใช้งานให้กับท่านหรือตัวแทนผู้มีอำนาจของท่านนั้นถูกต้อง เป็นความจริง และครบถ้วนทุกประการ </p>
    <p>(ข)	ท่านมีอำนาจเข้าทำและปฏิบัติตามสัญญาต่างๆ ที่มีผลผูกพันตามกฎหมายได้ตามกฎหมายที่ใช้บังคับ </p>
    <p>(ค)	ตัวแทนผู้มีอำนาจของท่านมีสิทธิใช้งานและได้รับอนุญาตให้ทำรายการซื้อสินค้าบนแพลตฟอร์มโดยใช้บัญชีผู้ใช้งานตามกฎหมายและข้อบังคับที่กำหนด และสิทธิการใช้งานและการอนุญาตนี้ยังมีผลใช้ได้อยู่</p>
    <p>(ง)	ตัวแทนผู้มีอำนาจของท่านที่ใช้บัญชีผู้ใช้งานดังกล่าว ได้ทำรายการในนามของท่าน และมิได้ทำรายการในนามของบุคคลภายนอก หรือในนามของผู้ป่วยใด ๆ</p>
    <p>(จ)	ท่านจะรับผิดต่อการกระทำและละเว้นของตัวแทนผู้มีอำนาจของท่าน ตลอดเวลาที่มีการเข้าถึงหรือใช้งานแพลตฟอร์ม และ</p>
    <p>(ฉ)	ท่านต้องชำระค่าธรรมเนียมตามจำนวนที่เกิดขึ้นในช่วงเวลาที่กำหนด รวมถึงภาษีทั้งปวงที่เรียกเก็บจากการทำรายการทั้งหมดที่ใช้บัญชีผู้ใช้งานดังกล่าว</p>
    
    <p>ท่านต้องรับผิดชอบรักษาบัญชีผู้ใช้งานที่ใช้ในการเข้าถึงแพลตฟอร์มให้เป็นความลับ และรับผิดชอบต่อการติดต่อปฏิสัมพันธ์ทั้งปวงกับแพลตฟอร์มซึ่งเกิดขึ้นจากบัญชีผู้ใช้งานนั้น ท่านตกลงแจ้งให้ซิลลิค ฟาร์มาทราบทันทีกรณีที่มีการใช้งานบัญชีผู้ใช้งานของท่านโดยไม่ได้รับอนุญาต และการละเมิดความปลอดภัยใดๆ ที่เกี่ยวข้องกับบัญชีของท่าน ซิลลิค ฟาร์มาจะดำเนินการอย่างเต็มที่เพื่อยกเลิกคำสั่งซื้อใดๆ ที่ไม่ได้รับอนุญาตที่ท่านได้แจ้งให้ทราบ และท่านตกลงว่า ซิลลิค ฟาร์มาไม่ต้องรับผิดชอบต่อความสูญเสียหรือความเสียหายใดๆ อันเกิดจากคำสั่งซื้อใดๆ ที่ไม่ได้รับอนุญาตซึ่งดำเนินการผ่านบัญชีที่เชื่อมโยงกับบัญชีผู้ใช้งานของท่าน ท่านตกลงปฏิบัติตามนโยบายและแนวทางปฏิบัติของซิลลิค ฟาร์มาที่บังคับใช้ (ซึ่งถือเป็นส่วนหนึ่งของข้อกำหนดการใช้งานนี้และอาจเป็นส่วนหนึ่งของแพลตฟอร์ม) และกฎหมายทั้งปวงที่บังคับใช้กับกิจกรรมต่างๆ ของท่านบนแพลตฟอร์ม</p>
    
    <p>เว้นแต่ซิลลิค ฟาร์มาอนุญาตไว้โดยชัดแจ้งและเป็นไปตามข้อกำหนดการใช้งานนี้และข้อกำหนดเพิ่มเติมอื่นใดที่ซิลลิค ฟาร์มากำหนดขึ้น ท่านต้องไม่สร้างบัญชีหลายบัญชี ท่านต้องไม่ให้ยืม โอน หรือขายบัญชีของท่านหรือบัญชีผู้ใช้งานให้กับบุคคลอื่น และต้องไม่ใช้บัญชีของผู้ใช้งานอื่นโดยมิได้รับอนุญาต </p>
    
    
    <p class="title">7. ข้อมูลสินค้า ราคา คำสั่งซื้อ และการชำระเงิน</p>
    <p>(ก)	<u>ข้อมูลสินค้า</u>: ข้อมูลสินค้าใดๆ ที่แสดงบนแพลตฟอร์มไม่ถือเป็นข้อเสนอขาย แต่เป็นเพียงการเชิญชวนให้ดำเนินการเท่านั้น ซิลลิค ฟาร์มาสงวนสิทธิแก้ไขหรือลบข้อมูลหรือเนื้อหาใดๆ (รวมถึงรายละเอียดและราคาสินค้า) ที่ปรากฏบนแพลตฟอร์ม และถอดสินค้าใดๆ ที่วางขายได้ภายใต้ดุลยพินิจแต่เพียงผู้เดียวโดยไม่ต้องแจ้งให้ทราบล่วงหน้า</p>
    <p>(ข)	<u>สิทธิในการปฏิเสธคำสั่งซื้อ</u>: ท่านตกลงว่า การขายสินค้าใดๆ ของซิลลิค ฟาร์มาอยู่ภายใต้ความพร้อมใช้งาน การถอดถอนสินค้า การขายล่วงหน้า การเปลี่ยนแปลงราคา การที่ซิลลิค ฟาร์มาทำการประเมินฐานะทางการเงินและประวัติการชำระเงินของท่าน และการปฏิบัติตามข้อกำหนดการใช้งานของท่านและข้อตกลงอื่นใดที่ท่านทำไว้กับซิลลิค ฟาร์มา ซิลลิค ฟาร์มาสงวนสิทธิปฏิเสธการขายหรือปฏิเสธคำสั่งซื้อสินค้า หรือปิดกั้นการขายและการส่งมอบสินค้าประเภทใดก็ตามได้ทุกเมื่อไม่ว่าด้วยเหตุผลใดก็ตามภายใต้ดุลยพินิจแต่เพียงผู้เดียวโดยไม่ต้องรับผิดชอบใดๆ ต่อท่าน</p>
    <p>(ค)	<u>คำสั่งซื้อและการชำระเงิน</u>: ท่านต้องแน่ใจว่า บัญชีผู้ใช้งานจะถูกนำไปใช้โดยตัวแทนผู้มีอำนาจของท่านซึ่งมีอำนาจในการทำรายการบนแพลตฟอร์มในนามของท่านเท่านั้น ภายใต้บังคับของข้อ 7 (ง) ว่าด้วยการยืนยันคำสั่งซื้อนั้น คำสั่งซื้อใดๆ ที่ส่งหรืออนุมัติโดยบัญชีผู้ใช้งานดังกล่าวต้องถือเป็นคำสั่งซื้อที่มีผลสมบูรณ์ที่ท่านได้ดำเนินการและมีผลผูกพันกับท่าน ท่านต้องยอมรับการทำรายการนั้นและต้องดำเนินการชำระเงินและค่าใช้จ่ายทั้งปวงที่เกิดจากการทำรายการนั้นตามวิธีการและกำหนดเวลาชำระเงินที่ตกลงกันไว้ท่านกับซิลลิค ฟาร์มา และที่อาจกำหนดไว้ในใบแจ้งหนี้หรือข้อปฏิบัติในการชำระเงิน </p>
    <p>(ง)	<u>การยืนยันคำสั่งซื้อ</u>: เมื่อคำสั่งซื้อที่มีผลสมบูรณ์บนแพลตฟอร์ม ซิลลิค ฟาร์มาจะออกข้อความยืนยันคำสั่งซื้อให้กับท่าน การยืนยันคำสั่งซื้อนี้ไม่ได้ถือเป็นการยอมรับคำสั่งซื้อ และจะมีการรับคำสั่งซื้อดังกล่าวก็ต่อเมื่อซิลลิค ฟาร์มาออกใบแจ้งหนี้หรือข้อปฏิบัติในการชำระเงินแล้วเท่านั้น ข้อกำหนดและเงื่อนไขการสั่งซื้อฉบับสมบูรณ์ที่ใช้บังคับกับการทำรายการต้องปรากฎอยู่ในใบแจ้งหนี้หรือข้อปฏิบัติในการชำระเงินที่ออกโดยซิลลิค ฟาร์มา </p>
    <p>(จ)	<u>การส่งมอบและคืนสินค้า</u>: คำสั่งซื้อหรือการซื้อสินค้าใดๆ บนแพลตฟอร์มต้องอยู่ภายใต้ข้อกำหนดและเงื่อนไขที่เกี่ยวข้องกับคำสั่งซื้อหรือการซื้อตามที่ซิลลิค ฟาร์มาประกาศและอัพโหลดไว้บนแลตฟอร์มหรือที่ได้แจ้งให้ท่านทราบเป็นคราวๆ ไป รวมถึงแต่ไม่จำกัดเพียงข้อกำหนดและเงื่อนไขที่เกี่ยวข้องกับการส่งมอบและคืนสินค้า</p>
    
    <p class="title">8. การใช้ข้อมูล</p>
    <p>เราอาจทำการเก็บรวบรวมข้อมูลเกี่ยวกับท่านหรือการใช้งานแพลตฟอร์มของท่านตลอดเวลาที่ท่านใช้งาน โดยอาจเป็นช่วงที่ท่านกรอกข้อมูลของท่าน (เช่น คำสั่งซื้อของท่าน หรือคำถามผ่านระบบตอบแชทอัตโนมัติ (chatbot) เป็นต้น) ช่วงที่ระบบของเราเก็บรวบรวมข้อมูลของท่านโดยอัตโนมัติขณะที่ท่านมีปฏิสัมพันธ์กับแพลตฟอร์ม (เช่น คุกกี้ที่ตรวจจับบราวเซอร์ที่ท่านใช้ ข้อมูลการทำรายการอื่นๆ) และเมื่อเราได้รับข้อมูลเกี่ยวกับท่านจากแหล่งข้อมูลอื่น (ถ้ามี) (เช่น คำสั่งซื้อ/รายละเอียดการจัดส่งที่ปรับปรุงล่าสุด) ท่านสามารถศึกษาข้อมูลเพิ่มเติมได้ที่นโยบายความเป็นส่วนตัวของเรา</p>
    <p>(ก)	ข้อมูลนี้จะถูกนำส่งให้กับและปรับปรุงแพลตฟอร์มและสินค้าและบริการอื่นๆ ของเราหรือบริษัทในเครือ อีกทั้งเราอาจใช้ข้อมูลนี้เพื่อทำการวิจัยและพัฒนาสินค้าและบริการต่างๆ ที่นำเสนอโดยซิลลิค ฟาร์มา และบริษัทในเครือของเราด้วย </p>
    <p>(ข)	เราใช้คุกกี้ พิกเซล รหัสโฆษณาบนมือถือ  และเทคโนโลยีอื่นๆ (“คุกกี้”) เพื่อจุดประสงค์ต่างๆ เช่น เพื่อนำเสนอคุณลักษณะและบริการที่จำเป็นบนแพลตฟอร์มแก่ท่าน (เช่น การจดจำการลงชื่อเข้าใช้งานของท่าน การติดตามรายการสินค้าต่างๆ ที่ท่านได้เพิ่มเข้าไปในตะกร้าสินค้า) การรับมือกับการกระทำอันเป็นการฉ้อโกงและผิดกฎหมาย การปรับปรุงความปลอดภัยของระบบสารสนเทศ การวิเคราะห์ข้อมูลต่างๆ เพื่อให้เข้าใจความชื่นชอบของผู้ใช้งานและประสิทธิภาพการดำเนินงานของเราได้ดียิ่งขึ้น และใช้ข้อมูลดังกล่าวเพื่อการวิจัยและพัฒนาเพื่อปรับปรุงสินค้าและบริการต่างๆ ของเรา รวมถึงประสบการณ์การใช้งานของท่าน และนำเสนอโฆษณาที่เกี่ยวข้องแก่ท่าน (ดูด้านล่าง) ท่านสามารถจัดการคุกกี้ที่เราใช้บนอุปกรณ์ของท่านได้โดยระบุความชอบของท่านในแถบข้อความแสดงคุกกี้ของเรา อีกทั้งหากท่านใช้เว็บบราวเซอร์ ท่านก็สามารถจัดการคุกกี้เหล่านี้ได้โดยระบุความชอบของท่านในเมนูที่เกี่ยวข้องในส่วน “การตั้งค่า” ในบราวเซอร์ของท่าน</p>
    
    <p>(ค)	เราอาจแสดงโฆษณาที่อิงตามความสนใจบนแพลตฟอร์มเพื่อแบ่งปันข้อมูลสินค้าและบริการต่างๆ ที่อาจอยู่ในความสนใจของท่าน โดยทั่วไปเราใช้กลไกลต่างๆ ในวงการเทคโนโลยีโฆษณา เช่น คุกกี้ เพื่อศึกษาความสนใจของท่านและวัดประสิทธิภาพของโฆษณาที่อิงตามความสนใจที่เราได้แสดงให้แก่ท่าน และไม่ได้มีข้อมูลระบุตัวตน เช่น ชื่อหรือรายละเอียดการลงชื่อเข้าใช้งานของท่าน บุคคลภายนอก เช่น ผู้ให้บริการวิเคราะห์ข้อมูล เครื่องมือค้นหา เครือข่ายสื่อสังคมออนไลน์ และบริษัทโฆษณาต่างๆ ที่ได้รับอนุญาตจากเรา อาจตั้งคุกกี้ไว้เมื่อท่านมีปฏิสัมพันธ์กับแพลตฟอร์ม ท่านอาจเลือกไม่แสดงโฆษณาที่อิงตามความสนใจในส่วนการตั้งค่าบัญชีของท่านในแพลตฟอร์มได้ ซึ่งแปลว่า เราจะยุติการประมวลผลข้อมูลของท่านเพื่อนำเสนอโฆษณาที่อิงตามความสนใจดังกล่าว ท่านจะยังได้รับโฆษณาต่างๆ บนแพลตฟอร์มของเราแต่จะมิได้อ้างอิงตามความชอบของท่านแต่อย่างใด</p>
    
    <p class="title">9. สิทธิในทรัพย์สินทางปัญญา</p>
    <p>ท่านรับทราบและตกลงว่า สิทธิ กรรมสิทธิ์ และผลประโยชน์ทั้งปวง (รวมถึงสิทธิในทรัพย์สินทางปัญญา) ในและของเนื้อหาต่างๆ บนแพลตฟอร์มเป็นกรรมสิทธิ์และต้องยังคงเป็นของซิลลิค ฟาร์มาและผู้ให้สิทธิใช้งานของซิลลิค ฟาร์มา และท่านไม่มีสิทธิใดๆ นอกเหนือจากสิทธิในการเข้าถึงและใช้งานแพลตฟอร์มตามข้อกำหนดการใช้งานนี้ เว้นแต่ได้รับอนุญาตโดยชัดแจ้งจากซิลลิค ฟาร์มาเป็นลายลักษณ์อักษร ท่านตกลงว่าจะไม่ทำสำเนาใดๆ หรือสร้างงานลิขสิทธิ์สืบเนื่องจากเนื้อหาบนแพลตฟอร์มหรือส่วนหนึ่งส่วนใดของแพลตฟอร์ม หรือแจกจ่าย พิมพ์ซ้ำ แสดง ถ่ายทอด หรือส่งต่อแพลตฟอร์มทั้งหมดหรือบางส่วน และข้อมูลและรายละเอียดต่างๆ บนแพลตฟอร์มในทุกรูปแบบหรือวิธีการใดก็ตาม หรือเก็บข้อมูลและรายละเอียดต่างๆ นั้นไว้ในระบบค้นคืนข้อมูลโดยมิได้รับอนุญาตเป็นลายลักษณ์อักษรจากซิลลิค ฟาร์มาก่อน ท่านตกลงว่า ท่านจะไม่ และจะไม่อนุญาตให้บุคคลอื่นใดกระทำการใดๆ อันเป็นการละเมิดสิทธิบนแพลตฟอร์ม ท่านตกลงด้วยว่า ท่านจะไม่ใช้หุ่นยนต์ เครื่องมือเก็บรวบรวม เครื่องมือดึงข้อมูลใดๆ หรือวิธีการอัตโนมัติอื่นในการเข้าถึงแพลตฟอร์มเพื่อจุดประสงค์ใดก็ตามที่ไม่ได้รับอนุญาตจากเราโดยชัดแจ้งเป็นลายลักษณ์อักษร นอกจากนี้ท่านต้องไม่แทรกไฮเปอร์ลิงก์มายังแพลตฟอร์ม (หรือส่วนหนึ่งส่วนใดของแพลตฟอร์ม) บนแพลตฟอร์มหรือหน้าเว็บอื่นใด หรือ “มิเรอร์” เนื้อหาใดๆ ที่อยู่บนแพลตฟอร์มบนเซิร์ฟเวอร์อื่นใด โดยไม่ได้รับอนุญาตเป็นลายลักษณ์อักษรจากซิลลิค ฟาร์มาก่อน และท่านต้องไม่กำหนด และ/หรือคงไว้ซึ่งลิงก์ภายใน เฟรมลิงก์ และ/หรือไฮเปอร์ลิงก์อื่นใดมายังแพลตฟอร์มหรือส่วนหนึ่งส่วนใดของแพลตฟอร์มไว้บนแพลตฟอร์มหรือหน้าเว็บอื่นใด (รวมถึงแต่ไม่จำกัดเพียงหน้าเว็บ ภาพ วิดีโอ เสียง กราฟิก ข้อความ โค้ด โปรแกรม และ/หรือเนื้อหาอื่นใดบนแพลตฟอร์ม) </p>
    
    <p>เครื่องหมายการค้า เครื่องหมายบริการ และโลโก้ต่างๆ ที่ใช้และแสดงอยู่บนแพลตฟอร์ม (รวมถึงแต่ไม่จำกัดเพียง “ซิลลิค ฟาร์มา”, “eZRx” และที่เป็นของบริษัทในเครือ เช่น “APL”, “MDI”) (“<b>เครื่องหมายการค้า</b>”) เป็นเครื่องหมายการค้าจดทะเบียนและไม่จดทะเบียนของซิลลิค ฟาร์มาและบริษัทในเครือ ต้องไม่มีสิ่งใดบนแพลตฟอร์มที่ถูกตีความว่าเป็นการให้สิทธิใช้งานหรือสิทธิใดๆ ในการใช้เครื่องหมายการค้าที่แสดงอยู่บนแพลตฟอร์มไม่ว่าโดยนัย โดยไม่มีข้อโต้แย้ง หรือโดยประการอื่นโดยมิได้รับอนุญาตเป็นลายลักษณ์อักษรจากซิลลิค ฟาร์มาก่อน ซิลลิค ฟาร์มาห้ามมิให้มีการใช้เครื่องหมายการค้าใดๆ เป็น “ฮอทลิงก์” หรือลิงก์โดยตรงเว้นแต่การระบุลิงก์ดังกล่าวและใช้เครื่องหมายการค้าดังกล่าวนั้นได้รับอนุญาตจากซิลลิค ฟาร์มาล่วงหน้าเป็นลายลักษณ์อักษร </p>
    
    <p>ภาพของบุคคลหรือสถานที่ต่างๆ ที่แสดงอยู่บนแพลตฟอร์มเป็นทรัพย์สินของหรือใช้งานโดยได้รับอนุญาตจากซิลลิค ฟาร์มา ห้ามมิให้ท่านหรือบุคคลใดก็ตามที่ได้รับอนุญาตจากท่านใช้ภาพเหล่านี้เว้นแต่ได้รับอนุญาตเป็นการเฉพาะตามข้อกำหนดการใช้งานหรือได้รับอนุญาตเป็นการเฉพาะจากซิลลิค ฟาร์มาเป็นลายลักษณ์อักษร การใช้ภาพต่างๆ โดยมิได้รับอนุญาตอาจเป็นการละเมิดกฎหมายลิขสิทธิ์ กฎหมายเครื่องหมายการค้า กฎหมายความเป็นส่วนตัวและสาธารณะ และข้อบังคับและบทบัญญัติด้านการติดต่อสื่อสาร ข้อมูล วิธีการ กระบวนการ ความรู้และทักษะ หรือเทคโนโลยีอื่นทั้งปวงที่เปิดเผยบนแพลตฟอร์มเป็นกรรมสิทธิ์ของซิลลิค ฟาร์มา และต้องไม่มีสิ่งใดบนแพลตฟอร์มที่ถูกตีความว่าเป็นการให้สิทธิใช้งานหรือสิทธิใดๆ ในการใช้งานไม่ว่าโดยนัย โดยไม่มีข้อโต้แย้ง หรือโดยประการอื่นโดยมิได้รับอนุญาตเป็นลายลักษณ์อักษรจากซิลลิค ฟาร์มาก่อน</p>
    
    <p class="title">10. ของรางวัลและของแจก</p>
    <p>ข้อกำหนดและเงื่อนไขเพิ่มเติมต้องบังคับใช้กับของรางวัลและของแจกที่สนับสนุนโดยซิลลิค ฟาร์มา บริษัทในเครือ และ/หรือคู่ค้าของซิลลิค ฟาร์มา กรณีที่มีข้อพิพาทหรือความขัดแย้งใดๆ เกี่ยวกับข้อกำหนดและเงื่อนไขเพิ่มเติมดังกล่าว หรือสิทธิในการรับของรางวัลหรือของแจกของท่าน คำวินิจฉัยของซิลลิค ฟาร์มาต้องถือเป็นที่สุด</p>
    
    <p class="title">11. การเปลี่ยนแปลงแก้ไข การระงับการใช้งานแพลตฟอร์ม</p>
    <p>ซิลลิค ฟาร์มาอาจทำการปรับปรุง เปลี่ยนแปลง แก้ไข ระงับ หยุดให้บริการ หรือถอดแพลตฟอร์มทั้งหมดหรือบางส่วน และบริการหรือข้อมูลใดก็ตามบนแพลตฟอร์มได้เป็นคราวๆ ไปโดยไม่ต้องระบุเหตุผลหรือแจ้งให้ทราบล่วงหน้า และไม่ต้องรับผิดชอบในกรณีที่การปรับปรุง การเปลี่ยนแปลง การระงับ หรือการแก้ไขใดๆ บนแพลตฟอร์มนั้นทำให้ท่านไม่สามารถเข้าถึงแพลตฟอร์มหรือส่วนหนึ่งส่วนใดของแพลตฟอร์มหรือคุณลักษณะส่วนใดของแพลตฟอร์มได้ ภายใต้ข้อกำหนดของกฎหมายนั้น ข้อมูลและ/หรือเนื้อหาอื่นใดที่อยู่บนแพลตฟอร์มอาจมีการเปลี่ยนแปลงแก้ไข ลบทิ้ง หรือแทนที่ได้เป็นคราวๆ ไปและทุกเมื่อตามดุลยพินิจของซิลลิค ฟาร์มาแต่เพียงผู้เดียว</p>
    
    <p>กรณีที่ท่านใช้งานแพลตฟอร์มในเวอร์ชั่นบนโทรศัพท์มือถือ หากท่านเลือกที่จะไม่ติดตั้งการปรับปรุง เปลี่ยนแปลง หรือแก้ไขดังกล่าว หรือหากท่านเลือกไม่รับการอัพเดตแพลตฟอร์มโดยอัตโนมัติ การใช้งานแพลตฟอร์มของท่านอาจได้รับผลกระทบ และในบางกรณีท่านอาจไม่สามารถใช้งานแพลตฟอร์มต่อไปได้ </p>
    
    <p class="title">12. ลิงก์</p>
    <p>แพลตฟอร์มนี้อาจประกอบด้วยลิงก์ต่างๆ ที่เชื่อมโยงไปยังเว็บไซต์อื่น และ/หรือแอพพลิเคชั่นโทรศัพท์มือถือ เว็บไซต์และแอพพลิเคชั่นโทรศัพท์มือถือเหล่านี้อาจไม่ได้ดำเนินการโดยซิลลิค ฟาร์มา และ/หรือบริษัทในเครือของซิลลิค ฟาร์มา (“<b>ซิลลิค ฟาร์มา กรุ๊ป</b>”) และลิงก์ใดๆ ที่เชื่อมโยงไปยังเว็บไซต์และแอพพลิเคชั่นโทรศัพท์มือถืออื่นนั้นจัดทำขึ้นเพื่อเป็นการให้ข้อมูลและเพื่อความสะดวกเท่านั้น ยกเว้นกรณีที่เว็บไซต์หรือแอพพลิเคชั่นโทรศัพท์มือถืออื่นนั้นเป็นกรรมสิทธิ์หรือดำเนินการโดยซิลลิค ฟาร์มา กรุ๊ป การใช้งานเว็บไซต์และแอพพลิเคชั่นโทรศัพท์มือถือของท่าน (“<b>เว็บไซต์และแอพพลิเคชั่นโทรศัพท์มือถือที่ไม่ใช่ของแซดพี</b>”) ต้องอยู่ภายใต้ความเสี่ยงของท่านแต่เพียงผู้เดียว และท่านรับทราบและตกลงว่า ซิลลิค ฟาร์มาไม่ได้ทำตรวจสอบเว็บไซต์และแอพพลิเคชั่นโทรศัพท์มือถือที่ไม่ใช่ของแซดพีดังกล่าว และไม่ต้องรับผิดชอบต่อเนื้อหา บริการ แนวทางปฏิบัติเพื่อความเป็นส่วนตัว และ/หรือประเด็นอื่นใดในการใช้งานเว็บไซต์และแอพพลิเคชั่นโทรศัพท์มือถือที่ไม่ใช่ของแซดพีดังกล่าวทุกประการ หรือต่อความถูกต้อง ความตรงต่อเวลา หรือความสามารถในการใช้งานต่อเนื่องหรือการดำรงอยู่ของเนื้อหา ลิงก์ หรือเว็บไซต์หรือหน้าเว็บไซต์หรือแอพพลิเคชั่นโทรศัพท์มือถือภายนอกที่เชื่อมโยงมายังหรือจากแพลตฟอร์มนี้ สำหรับเว็บไซต์และแอพพลิเคชั่นโทรศัพท์มือถืออื่นที่ดำเนินการโดยบริษัทในเครือรายใดก็ตามของซิลลิค ฟาร์มา กรุ๊ป (รวมถึงซิลลิค ฟาร์มา) ที่ท่านเข้าถึงได้โดยผ่านลิงก์ต่างๆ ภายในแพลตฟอร์ม เว้นแต่แจ้งให้ทราบเป็นประการอื่น ข้อกำหนดการใช้งานนี้ (<b>รวมถึงนโยบายความเป็นส่วนตัว</b>) ต้องยังคงบังคับใช้กับการเข้าถึงและการใช้งานเว็บไซต์และแอพพลิเคชั่นโทรศัพท์มือถือดังกล่าวของท่านเสมือนว่าเว็บไซต์และแอพพลิเคชั่นโทรศัพท์มือถือนั้นเป็นส่วนหนึ่งของแพลตฟอร์มนี้</p>
    
    <p class="title">13. การปฏิบัติตามกฎหมาย</p>
    <p>ท่านต้องปฏิบัติตามกฎหมายและข้อบังคับเกี่ยวกับ (ก) การเข้าถึงและการใช้งานแพลตฟอร์มของท่าน และ (ข) การซื้อสินค้าผ่านแพลตฟอร์มและการใช้งานแพลตฟอร์มของท่านอย่างเคร่งครัด ท่านต้องไม่ใช้แพลตฟอร์มในลักษณะที่เป็นการละเมิดหรือหลบเลี่ยงมาตรการลงโทษหรือการห้ามซื้อขายใดๆ</p>
    
    <p class="title">14. ข้อจำกัดความรับผิด</p> 
    <p>แม้ซิลลิค ฟาร์มาจะได้พยายามตรวจสอบให้แน่ใจว่า ข้อมูลที่ให้ไว้บนแพลตฟอร์มนั้นถูกต้องขณะที่มีการเปิดเผย แต่ก็ไม่อาจรับประกันความถูกต้องของข้อมูลได้เสมอไป ซิลลิค ฟาร์มาไม่มีหน้าที่ใดๆ ในการปรับปรุงข้อมูลในแพลตฟอร์มให้เป็นปัจจุบัน ท่านรับทราบว่า ซิลลิค ฟาร์มาไม่ได้รับประกันใดๆ ว่า รายละเอียดหรือภาพกราฟิกของสินค้าบนแพลตฟอร์มนั้นถูกต้อง เป็นปัจจุบัน หรือปราศจากข้อผิดพลาด โดยภาพกราฟิกของสินค้ามีวัตถุประสงค์เพื่อประกอบคำอธิบายเท่านั้น ข้อมูลทั้งปวงที่ให้ไว้เป็นเพียงข้อมูลทั่วไปและต้องไม่นำไปใช้อ้างอิงในการตัดสินใจใดๆ ข้อมูลทั้งปวงที่ให้ผ่านแพลตฟอร์มมีไว้สำหรับลูกค้าซิลลิค ฟาร์มาที่ได้รับอนุญาตเท่านั้น  ไม่รวมถึงผู้ป่วยหรือบุคคลอื่นใด</p>
    <p>ตามขอบเขตสูงสุดที่กฎหมายอนุญาต ท่านยอมรับว่า แพลตฟอร์มและข้อมูล เนื้อหา สินค้า บริการ และหน้าที่การใช้งานทั้งปวงที่ประกอบบนแพลตฟอร์ม (รวมถึงซอฟต์แวร์ โปรแกรม ข้อมูล ฐานข้อมูล ข้อความ กราฟิก รูปถ่าย ภาพเคลื่อนไหว เสียง เพลง วิดีโอ ลิงก์ หรือเนื้อหาอื่นๆ) จัดหาให้กับท่าน “ตามสภาพและตามที่มีอยู่” และการเข้าถึงและการใช้งานแพลตฟอร์มของท่านอยู่ภายใต้ความเสี่ยงของท่านแต่เพียงผู้เดียว ท่านรับทราบและตกลงว่า ซิลลิค ฟาร์มาไม่ได้ให้การรับรองหรือรับประกันใดๆ อันเกี่ยวข้องกับแพลตฟอร์มและสินค้าที่สั่งซื้อผ่านแพลตฟอร์ม ไม่ว่าในรูปแบบใดก็ตาม ไม่ว่าโดยชัดแจ้งหรือโดยนัยในทางกฎหมายหรือประการอื่น รวมถึงแต่ไม่จำกัดเพียงการรับประกันใดๆ หรือรับประกันสภาพที่เหมาะสมกับการใช้งานเฉพาะอย่าง การปราศจากไวรัสคอมพิวเตอร์หรือรหัส สื่อกลาง โปรแกรม หรือมาโครประสงค์ร้าย ทำลายล้าง หรือฉ้อโกงอื่นๆ คุณภาพอันเป็นที่น่าพอใจ ความเหมาะสม ความสามารถในการซื้อขายได้ การไม่ละเมิดสิทธิของบุคคลภายนอก คุณประโยชน์หรือความทันเวลา ซึ่งทั้งหมดนี้ต้องได้รับการยกเว้นโดยชัดแจ้งตามขอบเขตสูงสุดที่กฎหมายอนุญาต ทั้งนี้โดยไม่จำกัดเพียงสิ่งทั้งหลายดังกล่าวข้างต้น ท่านยอมรับว่า ซิลลิค ฟาร์มาไม่ได้รับประกันว่า (1) แพลตฟอร์มหรือเนื้อหาหรือข้อมูลที่ให้ไว้บนแพลตฟอร์มจะเป็นไปตามข้อกำหนดของท่าน (2) การเข้าถึงและการใช้งานแพลตฟอร์มจะเป็นไปอย่างต่อเนื่อง ทันเวลา ปลอดภัย หรือปราศจากข้อผิดพลาดใดๆ หรือข้อบกพร่องใดๆ ที่บ่งชี้ได้นั้นจะได้รับการแก้ไข และ (3) เนื้อหาของแพลตฟอร์มถูกต้อง เป็นปัจจุบัน ครบถ้วน หรือเชื่อถือได้ และ (4) การใช้ข้อมูลและเนื้อหาต่างๆ ที่แสดงอยู่บนแพลตฟอร์มจะไม่ละเมิดสิทธิของบุคคลภายนอก ท่านต้องรับผิดชอบในการประเมินความเหมาะสมของแพลตฟอร์ม เนื้อหาของแพลตฟอร์ม และสินค้าและบริการต่างๆ ที่นำเสนอโดยซิลลิค ฟาร์มาบนแพลตฟอร์มสำหรับการใช้ประโยชน์และการใช้งานตามวัตถุประสงค์ของท่านแต่เพียงผู้เดียว</p>
    
    <p class="title">15. ความรับผิด</p> 
    <p>(ก) ท่านตกลงชดใช้ค่าเสียหาย ปลดเปลื้องและปกป้องจากความรับผิด และทำให้ซิลลิค ฟาร์มา บริษัทในเครือ ผู้ให้สิทธิใช้งาน คู่ค้า และเจ้าหน้าที่ กรรมการ พนักงาน และตัวแทนของซิลลิค ฟาร์มาพ้นจากความรับผิดต่อข้อเรียกร้อง การพิจารณาคดี ค่าเสียหาย ค่าใช้จ่าย ค่าธรรมเนียม (รวมถึงแต่ไม่จำกัดเพียงค่าธรรมเนียมตามกฎหมายตามสมควร) และหนี้สินทั้งปวงที่เกิดขึ้นหรือเกี่ยวพันกับซิลลิค ฟาร์มาซึ่งเกี่ยวข้องหรือเกิดขึ้นจาก (1) การเข้าถึงหรือการใช้งานแพลตฟอร์มของท่าน (2) ข้อมูลที่ท่านนำส่งบนแพลตฟอร์ม (3) การละเมิดหน้าที่ใดๆ หรือการรับประกันใดๆ ในข้อกำหนดการใช้งานนี้ของท่าน (4) การใช้บัญชีผู้ใช้งานผิดวัตถุประสงค์ หรือ (5) การใช้สินค้าใดๆ ที่ซื้อไปแล้วผิดวัตถุประสงค์</p>
    
    <p>(ข) ตามขอบเขตที่กฎหมายอนุญาต ท่านตกลงว่า ซิลลิค ฟาร์มา บริษัทในเครือ ผู้รับเหมาช่วง ผู้ให้สิทธิใช้งาน และคู่ค้าของซิลลิค ฟาร์มาไม่ต้องรับผิดชอบต่อความเสียหายทางตรง ความเสียหายสืบเนื่อง ความเสียหายที่ย่อมเกิดขึ้นตามปกติ ความเสียหายทางอ้อม ความเสียหายเชิงเศรษฐกิจ หรือความเสียหายพิเศษใดๆ รวมถึงแต่ไม่จำกัดเพียงความเสียหายในการสูญเสียกำไร ค่าความนิยม ชื่อเสียง การใช้งาน ข้อมูล หรือความเสียหายที่ไม่มีตัวตนอื่นๆ ที่เกิดขึ้นไม่ว่าประการใดก็ตาม รวมถึงความเสียหาย ความสูญเสีย และค่าใช้จ่ายต่างๆ ที่เกิดจากหรือเกี่ยวข้องกับ (1) การเข้าถึง การใช้งาน หรือการไม่สามารถเข้าถึงหรือใช้งานแพลตฟอร์ม (2) ระบบ เซิร์ฟเวอร์ หรือความล้มเหลวในการเชื่อมต่อ ข้อผิดพลาด การละเว้น การหยุดชะงัก ความล่าช้าในการถ่ายโอน ไวรัสคอมพิวเตอร์หรือรหัส สื่อกลาง โปรแกรม หรือมาโครประสงค์ร้าย ทำลายล้าง หรือฉ้อโกงอื่นๆ (3) การพัฒนาปรับปรุง การแก้ไขเปลี่ยนแปลง การระงับ หรือการยุติการให้บริการส่วนใดส่วนหนึ่งของแพลตฟอร์มและบริการที่เกี่ยวข้อง (4) การใช้หรือการเข้าถึงเว็บไซต์หรือหน้าเว็บอื่นใดผ่านแพลตฟอร์มนี้ หรือ (5) บริการ สินค้า ข้อมูล ซอฟต์แวร์ หรือเนื้อหาอื่นๆ ที่ได้รับมาหรือดาวน์โหลดจากแพลตฟอร์มหรือจากบุคคลอื่นใดที่ระบุไว้บนแพลตฟอร์มแม้ว่าซิลลิค ฟาร์มาจะได้ทราบถึงความเป็นไปได้ที่จะเกิดความเสียหายนั้นแล้วก็ตาม ความรับผิดทั้งหมดของซิลลิค ฟาร์มาที่เกิดจากหรือเกี่ยวข้องกับข้อกำหนดการใช้งานนี้หรือจากการใช้งานหรือการไม่สามารถใช้งานแพลตฟอร์มหรือสินค้าที่สั่งซื้อผ่านแพลตฟอร์มได้ต้องไม่เกินกว่าค่าธรรมเนียมและค่าบริการต่างๆ ที่ซิลลิค ฟาร์มาได้รับจากท่านในระยะเวลาสิบสอง (12) เดือนก่อนหน้า หากซิลลิค ฟาร์มาไม่ได้รับชำระเงินจำนวนใดๆ จากท่าน ความรับผิดทั้งหมดของซิลลิค ฟาร์มาจะจำกัดอยู่ที่เพียงสิบดอลลาร์สิงคโปร์ 10 ดอลลาร์สิงคโปร์) เท่านั้น </p>
    
    <p>(ค) กระนั้นก็ตาม ต้องไม่มีข้อความใดๆ ในข้อกำหนดการใช้งานนี้ที่เป็นการยกเว้นหรือจำกัดความรับผิดของเราที่มีต่อท่านในกรณีที่เกี่ยวข้องกับ (ก) การเสียชีวิตหรือการบาดเจ็บส่วนบุคคลอันเป็นผลจากความประมาทเลินเล่อ (ข) การฉ้อโกงหรือการแสดงข้อมูลอันเป็นเท็จ (ค) ความรับผิดอื่นใดที่ไม่อาจยกเว้นหรือจำกัดได้ตามกฎหมายที่ใช้บังคับ</p>
    
    <p class="title">16. การบอกเลิก</p> 
    <p>ตามขอบเขตสูงสุดที่กฎหมายกำหนดไว้ ซิลลิค ฟาร์มาสงวนสิทธิยกเลิกหรือระงับการใช้งานแพลตฟอร์มของท่าน (รวมถึงการใช้งานของตัวแทนผู้มีอำนาจของท่านในกรณีที่ตัวแทนผู้มีอำนาจดังกล่าวได้รับบัญชีผู้ใช้งานโดยเฉพาะ) (หรือส่วนหนึ่งส่วนใดของแพลตฟอร์ม)และลบข้อมูลทั้งหมดที่เกี่ยวข้องกับบัญชีที่เกี่ยวข้องได้ทุกเมื่อโดยไม่ต้องแจ้งให้ทราบหรือชี้แจงเหตุผลใดๆ กรณีที่เรายกเลิก (หรือระงับ) บัญชีหรือการเข้าถึงแพลตฟอร์มของท่าน (หรือบัญชีหรือการเข้าถึงแพลตฟอร์มของตัวแทนผู้มีอำนาจของท่าน) เราอาจ (แต่มิใช่หน้าที่) แจ้งให้ท่านทราบทางอีเมลหรือในการเข้าถึงบัญชีหรือแพลตฟอร์มของท่านในครั้งต่อไป ซิลลิค ฟาร์มาไม่ต้องรับผิดชอบต่อกรณีดังกล่าวข้างต้นตามขอบเขตสูงสุดที่กฎหมายกำหนดเว้นแต่ข้อ 15 (ค) ท่านมีสิทธิยกเลิกบัญชีการใช้งานแพลตฟอร์มของท่านได้ อีกทั้งลบบัญชีการใช้งานแพลตฟอร์มของท่านได้โดยแจ้งให้เราทราบ กรณีที่มีการยกเลิกบัญชีของท่าน สัญญาที่ทำไว้กับเราภายใต้ข้อกำหนดการใช้งานนี้ต้องเป็นอันยกเลิก และ (ก) สิทธิทั้งปวงที่มอบให้กับท่านต้องสิ้นสุดลง (ข) ท่านต้องยุติกิจกรรมทั้งปวงที่อนุญาตไว้ภายใต้ข้อกำหนดการใช้งานนี้ รวมถึงการใช้งานแพลตฟอร์มของท่านโดยทันที และ (ค) ข้อกำหนดใดๆ ในที่นี้ที่กำหนดไว้โดยชัดแจ้งหรือโดยนัยให้มีผลบังคับใช้หรือยังคงบังคับใช้เมื่อหรือหลังจากยกเลิกสิทธิการใช้งานแพลตฟอร์มของท่านนั้นต้องยังคงมีผลบังคับใช้โดยสมบูรณ์ รวมถึงข้อ 9 (สิทธิในทรัพย์สินทางปัญญา) ข้อ 14 (ข้อจำกัดความรับผิด) และข้อ 15 (ความรับผิด)</p>
    
    <p class="title">17. ความสัมพันธ์</p> 
    <p>ซิลลิค ฟาร์มาจะปฏิบัติหน้าที่ของตนในฐานะผู้ให้บริการและผู้ดูแลแพลตฟอร์มเท่านั้น โดยการใช้งานแพลตฟอร์มนี้ ต้องไม่ทำให้หรือก่อให้เกิดความสัมพันธ์ในลักษณะใดก็ตามระหว่างท่านและซิลลิค ฟาร์มา หรือบุคคลอื่นใดในลักษณะที่เป็นตัวแทน กิจการร่วมค้า หุ้นส่วน ลูกจ้าง-นายจ้าง หรือผู้ให้สิทธิ-ผู้ได้รับสิทธิ และอื่นๆ ในลักษณะเดียวกันนี้</p>
    
    <p class="title">18. การบอกกล่าว</p>
    <p>ท่านตกลงว่า หนังสือบอกกล่าวใดๆ จะนำส่งให้กับท่านทางอีเมลหรือประกาศไว้บนแพลตฟอร์ม และถือว่าท่านได้รับหนังสือบอกกล่าวนั้นโดยชอบแล้ว 24 ชั่วโมงหลังจากอีเมลนั้นได้ส่งโดยเซิร์ฟเวอร์อีเมลของซิลลิค ฟาร์มาหรือ 48 ชั่งโมงหลังจากติดประกาศกรณีที่ประกาศบนแพลตฟอร์ม</p>
    
    <p class="title">19. การแยกออกจากกันได้</p> 
    <p>หากข้อกำหนดข้อหนึ่งข้อใดในที่นี้หรือข้อกำหนดส่วนหนึ่งส่วนใดในที่นี้ตกเป็นโมฆะ มิชอบด้วยกฎหมาย หรือบังคับใช้ไม่ได้ตามกฎหมาย ต้องเป็นโมฆะ มิชอบด้วยกฎหมาย หรือบังคับใช้ไม่ได้เฉพาะส่วนนั้น และต้องไม่กระทบหรือทำให้ความสามารถในการบังคับใช้ของข้อกำหนดส่วนที่เหลือหรือข้อกำหนดอื่นๆ ในที่นี้ด้อยลงไปด้วย การเป็นโมฆะ มิชอบด้วยกฎหมาย หรือบังคับใช้ไม่ได้ของข้อกำหนดข้อหนึ่งข้อใดในที่นี้ตามกฎหมายของเขตอำนาจแห่งหนึ่งแห่งใดต้องไม่กระทบกับความสมบูรณ์ถูกต้อง ความชอบด้วยกฎหมาย และความสามารถในการบังคับใช้ของข้อกำหนดนั้นตามกฎหมายของเขตอำนาจอื่นใด</p>
    
    <p class="title">20. การสละสิทธิ์</p> 
    <p>การที่ซิลลิค ฟาร์มาไม่สามารถใช้หรือใช้สิทธิใดๆ หรือบังคับใช้ข้อกำหนดใดๆ ในที่นี้ล่าช้าต้องไม่ถือเป็นการสละสิทธิ์ในการใช้สิทธิหรือบังคับใช้ข้อกำหนดดังกล่าว</p>
    
    <p class="title">21. การไม่ให้สิทธิบุคคลภายนอก</p> 
    <p>ท่านตกลงว่า เว้นแต่กำหนดไว้โดยชัดแจ้งในข้อกำหนดการใช้งานนี้ บุคคลภายนอกต้องไม่มีสิทธิใดๆ ในการบังคับใช้กฎหมายใดก็ตาม หรือกฎหมายใดๆ ที่เทียบเคียงกันในเขตอำนาจนั้นๆ และต้องยกเว้นกฎหมายดังกล่าวตามขอบเขตที่อนุญาตให้กระทำได้ </p>
    
    <p class="title">22. กฎหมายที่ใช้บังคับ เขตอำนาจตามกฎหมาย และภาษาที่ใช้</p> 
    <p>ข้อกำหนดการใช้งานนี้และการเข้าถึงและการใช้งานแพลตฟอร์มของท่านต้องบังคับใช้ตามกฎหมายของประเทศหรืออาณาเขตที่ซิลลิค ฟาร์มาตั้งอยู่ และท่านตกลงปฏิบัติตามเขตอำนาจเด็ดขาดของศาลยุติธรรมของประเทศหรืออาณาเขตนั้น (แล้วแต่กรณี) กรณีที่เราจัดทำคำแปลของข้อกำหนดการใช้งานภาษาอังกฤษ (รวมถึงข้อกำหนด เงื่อนไข นโยบาย ประกาศ แนวทางปฏิบัติ กฎระเบียบ และคำสั่งต่างๆ ที่มีการอ้างถึง) ต้องบังคับใช้และยึดฉบับภาษาอังกฤษเป็นหลักในกรณีที่มีข้อขัดแย้งใดๆ</p>
    
    <p class="title">23. บันทึก</p> 
    <p>ท่านรับทราบและตกลงว่า บันทึกของซิลลิค ฟาร์มาและบันทึกใดๆ ที่เกี่ยวกับการเข้าถึงของท่าน การติดต่อสื่อสาร การทำรายการ คำสั่ง หรือการดำเนินการใดๆ ที่ได้กระทำหรือดำเนินการ ประมวลผล หรือก่อให้เกิดขึ้นบนแพลตฟอร์มโดยท่านหรือบุคคลใดก็ตามที่อ้างสิทธิของท่าน กระทำการในนามของท่าน หรืออ้างว่ากระทำการในนามของท่านโดยได้รับหรือไม่ได้รับความยินยอมจากท่านก็ตาม หรือบันทึกการติดต่อสื่อสาร การทำรายการ คำสั่ง หรือการดำเนินการใดๆ ที่เกี่ยวข้องกับการดำเนินงานของแพลตฟอร์ม และบันทึกการติดต่อสื่อสาร การทำรายการ คำสั่ง หรือการดำเนินการใดๆ ที่เก็บไว้โดยซิลลิค ฟาร์มา หรือบุคคลที่ได้รับอนุญาตจากซิลลิค ฟาร์มา ซึ่งเกี่ยวข้องหรือเชื่อมโยงกับแพลตฟอร์มต้องมีผลผูกพันกับท่านทุกประการ และต้องเป็นพยานหลักฐานชัดแจ้งของการติดต่อสื่อสาร การทำรายการ คำสั่ง หรือการดำเนินการต่างๆ ดังกล่าว ท่านยอมรับว่า บันทึกดังกล่าวนำมาใช้อ้างอิงเป็นพยานหลักฐานได้ และท่านต้องไม่ต่อสู้หรือคัดค้านการนำมาใช้อ้างอิง ความน่าเชื่อถือ ความถูกต้อง หรือความแท้จริงของเนื้อหาในบันทึกดังกล่าวด้วยเหตุที่ว่า บันทึกดังกล่าวอยู่ในรูปแบบอิเล็กทรอนิกส์หรือจัดทำขึ้นโดยหรือเป็นข้อมูลจากระบบคอมพิวเตอร์ และท่านสละสิทธิ์ใดๆ ของท่าน (ถ้ามี) ในการคัดค้านกรณีดังกล่าว</p>
    
    <p class="title">24. เหตุสุดวิสัย</p> 
    <p>ซิลลิค ฟาร์มาไม่ต้องรับผิดชอบต่อการไม่เป็นไปตามข้อกำหนด ข้อผิดพลาด การหยุดชะงัก หรือความล่าช้าในการดำเนินงานของแพลตฟอร์ม (หรือส่วนหนึ่งส่วนใดของแพลตฟอร์ม รวมถึงการดำเนินการตามคำสั่งซื้อและการส่งมอบสินค้าที่สั่งซื้อ) หรือต่อความไม่ถูกต้อง ความไม่น่าเชื่อถือ หรือความไม่เหมาะสมของเนื้อหาในแพลตฟอร์มหากกรณีเช่นนี้ทั้งหมดหรือบางส่วนเกิดขึ้นโดยตรงหรือโดยอ้อมจากเหตุการณ์หรือความล้มเหลวใดๆ ที่อยู่นอกเหนือการควบคุมตามสมควรซึ่งรวมถึงแต่ไม่จำกัดเพียง:- (1) อุทกภัย ฟ้าผ่า ภัยพิบัติ อัคคีภัย แผ่นดินไหว โรคระบาด ภาวะการระบาดครั้งใหญ่  ทุพภิกขภัย กาฬโรค และภัยธรรมชาติอื่นๆ (2) การเปลี่ยนแปลงหรือการนำคำพิพากษา ตัวบทกฎหมาย พระราชบัญญัติ คำสั่ง คำบัญชา นโยบาย ข้อจำกัด ข้อบังคับ เทศบัญญัติ ข้อห้าม หรือมาตรการใหม่ใดๆ ในส่วนที่เกี่ยวข้องกับศาลยุติธรรม หน่วยงานรัฐบาล หน่วยงานรัฐสภา และ/หรือหน่วยงานกำกับดูแลมาบังคับใช้หรือจะนำมาบังคับใช้ในภายหลัง (3) ไฟฟ้าขัดข้อง (4) การกระทำหรือความผิดของผู้ให้บริการเครือข่ายโทรคมนาคม (5) กรณีต่างๆ ที่สายสื่อสารของระบบคอมพิวเตอร์ของซิลลิค ฟาร์มาใช้การไม่ได้เนื่องจากผู้ให้บริการโทรคมนาคมภายนอก และ (6) การกระทำหรือละเว้นไม่กระทำการใดๆ ของบุคคลภายนอก</p>
    
    <p class="title">25. การโอนสิทธิ</p> 
    <p>ซิลลิค ฟาร์มาอาจโอน แปลง หรือมอบสิทธิและหน้าที่ของตนในที่นี้ให้กับบุคคลภายนอกได้ทุกเมื่อโดยไม่ต้องได้รับความยินยอมจากท่านหรือแจ้งให้ท่านทราบ แต่ท่านต้องไม่โอน แปลง หรือมอบสิทธิและหน้าที่ของท่านในที่นี้ให้กับบุคคลภายนอกโดยมิได้รับความยินยอมเป็นลายลักษณ์อักษรจากเราก่อน</p>
    
    <p class="title">26. ข้อตกลงแบบเบ็ดเสร็จ</p> 
    <p>ข้อกำหนดการใช้งานนี้พร้อมทั้งนโยบายทั้งหมดที่กล่าวไว้ในที่นี้ประกอบขึ้นเป็นข้อตกลงแบบเบ็ดเสร็จระหว่างท่านและซิลลิค ฟาร์มาซึ่งเกี่ยวข้องกับสาระสำคัญในที่นี้ และต้องแทนที่บรรดาข้อตกลงหรือความเข้าใจใดๆ ทั้งปวงที่ทำขึ้นก่อนหน้านี้หรือในเวลาเดียวกันระหว่างท่านและซิลลิค ฟาร์มาไม่ว่าเป็นลายลักษณ์อักษรหรือโดยวาจาอันเกี่ยวข้องกับสาระสำคัญในที่นี้ การเปลี่ยนแปลงแก้ไขข้อกำหนดการใช้งานนี้ต้องกระทำขึ้นเป็นลายลักษณ์อักษรพร้อมลงนามโดยตัวแทนผู้มีอำนาจของซิลลิค ฟาร์มา และท่าน เงื่อนไขใดก็ตามที่ท่านกำหนดขึ้นแต่เพียงฝ่ายเดียวในเอกสารตอบรับคำสั่งซื้อหรือเอกสารใดๆ ไม่ว่าลงวันที่ใดก็ตาม และข้อกำหนดใดก็ตามที่ขัดหรือแย้งกันในที่นี้ต้องไม่มีผลผูกพันกับซิลลิค ฟาร์มาแต่อย่างใด</p>
    </body>

</html>


