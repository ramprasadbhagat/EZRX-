<head>
  <meta content="text/html; charset=UTF-8" http-equiv="content-type">
  <link href='https://fonts.googleapis.com/css?family=Noto Sans' rel='stylesheet'>
  <style type="text/css">
      .body {
          font-size: 14px;
          color: #636363;
          font-family: 'Noto Sans';
          font-weight: 400;
          padding-left: 20px;
          padding-right: 20px;
      }

      .title {
          font-weight: 600;
          color: #234455;
      }
  </style>
</head>

<body class="body" style="margin-top: 30px; margin-bottom: 40px;">
  <p style="font-size: 12px; padding-bottom: 10px;">ធ្វើបច្ចុប្បន្នភាពចុងក្រោយ៖ ថ្ងៃទី៧ ខែកញ្ញា ឆ្នាំ២០២៣</p>
  <p class="title">គោលការណ៍ប្រើប្រាស់ដែលអាចទទួលយកបាននេះ (“គោលការណ៍”) ផ្តល់នូវវិធាន និងការអនុវត្តដែលអ្នកប្រើប្រាស់ថ្នាល (តទៅនេះហៅថា “អ្នកប្រើប្រាស់”) ត្រូវតែគោរពតាមនៅពេលចូល ឬប្រើប្រាស់ថ្នាលបញ្ជាទិញតាមអ៊ីនធឺណិត eZRx+ ព្រមទាំងកម្មវិធីទូរសព្ទ និងកំណែបន្តបន្ទាប់ រួមទាំងកំណែឡើងវិញ ( "ថ្នាល")៖</p>
  <p>១. អ្នកប្រើប្រាស់អាចចូលនិងប្រើប្រាស់ថ្នាល ស្របតាមគោលបំណងដែលការចូលប្រើប្រាស់ត្រូវបានផ្តល់ជូន ពោលគឺដើម្បីជួយសម្រួលដល់ការដាក់ស្នើបញ្ជាទិញក្នុងនាមអតិថិជនដែលមានការអនុញ្ញាតពី Zuellig Pharma ។ </p>
  <p>២. អ្នកប្រើប្រាស់មិនត្រូវបង្ហាញ ឬចែករំលែកអត្តសញ្ញាណនៃការចូលថ្នាលរបស់ពួកគេ (ឈ្មោះអ្នកប្រើប្រាស់និងពាក្យសម្ងាត់) ជាមួយបុគ្គលណាម្នាក់ឡើយ។</p>
  <p>៣. អ្នកប្រើប្រាស់ មិនត្រូវដាក់ស្នើបញ្ជាទិញក្នុងនាមអតិថិជនណាមួយដោយគ្មានការយល់ព្រមច្បាស់លាស់ឡើយ។</p>
  <p>៤. អ្នកប្រើប្រាស់ត្រូវតែធានាថាព័ត៌មានលម្អិតនៃការបញ្ជាទិញណាមួយដែលពួកគេកំពុងដាក់ស្នើត្រូវស្របតាមព័ត៌មានដែលអតិថិជនពាក់ព័ន្ធផ្ដល់ឱ្យ មុននឹងដាក់ស្នើបញ្ជូនសម្រាប់ដំណើរការលើថ្នាល ដើម្បីការពារកុំឱ្យមានកំហុស ឬការដាក់ស្នើដដែរ លើការបញ្ជាទិញ។</p>
  <p>៥. អ្នកប្រើប្រាស់មិនត្រូវចូលរួមក្នុងសកម្មភាពណាមួយដែលបំពានលើច្បាប់ បទប្បញ្ញត្ដិ ឬក្រមសីលធម៌នៃឧស្សាហកម្មបានឡើយ។</p>
  <p>៦. អ្នកប្រើប្រាស់មិនត្រូវបង្ហោះ ផ្ញើ ឬផុស បញ្ចូល ឬផ្សព្វផ្សាយព័ត៌មានណាមួយដែលខុសច្បាប់ អាសអាភាស បំភាន់ បៀតបៀន គំរាមកំហែង បរិហារកេរ្តិ៍ អុជអាល មិនសមរម្យ ឬ ខូចប្រយោជន៍ដល់ភាគីទីបី ឬជំទាស់ ឬបំពានលើច្បាប់ បទប្បញ្ញត្ដិ ក្រមសីលធម៌នៃឧស្សាហកម្ម ឬកម្មសិទ្ធិបញ្ញារបស់តតិយជន និងសិទ្ធិកម្មសិទ្ធិ ឬសិទ្ធិឯកជនផ្សេងទៀត។</p>
  <p>៧. អ្នកប្រើប្រាស់ត្រូវតែរាយការណ៍ភ្លាមៗទៅកាន់អ្នកគ្រប់គ្រងប្រព័ន្ធ ចំពោះការបំពាន ឬសង្ស័យថាមានការបំពានលើគោលការណ៍នេះ ឬរងនូវការបំពានណាមួយចំពោះ ឬការប្រើប្រាស់អត្តសញ្ញាណនៃការចូលថ្នាលរបស់ពួកគេដោយគ្មានការអនុញ្ញាត។</p>
  <p>៨. អ្នកប្រើប្រាស់អាចចូល ប្រើប្រាស់ និង/ឬដំណើរការទិន្នន័យផ្ទាល់ខ្លួនដែលមាននៅលើថ្នាល សម្រាប់គោលបំណងដែលបានគ្រោងទុកតែប៉ុណ្ណោះ។</p>
  <p>៩. អ្នកប្រើប្រាស់មិនត្រូវចូលរួមពាក់ព័ន្ធក្នុងការផ្ញើសារឥតបានការទៅបុគ្គល ឬប្រព័ន្ធណាមួយឡើយ។</p>
  <p>១០. អ្នកប្រើប្រាស់មិនត្រូវបញ្ជូន ឬបញ្ចូលទិន្នន័យ ផ្ញើ ឬបង្ហោះនូវវត្ថុណាមួយដែលមានមេរោគ មេរោគTrojan មេរោគWorms កម្មវិធីtime-bombs កម្មវិធីKeystroke-loggers កម្មវិធីSpyware កម្មវិធីAdware ឬកម្មវិធីបង្កគ្រោះថ្នាក់ផ្សេងទៀត ឬកូដកុំព្យូទ័រស្រដៀងគ្នាដែលត្រូវបានរចនាឡើងធ្វើឲ្យប៉ះពាល់យ៉ាងធ្ងន់ធ្ងរដល់ប្រតិបត្តិការនៃកម្មវិធីកុំព្យូទ័រ ឬហាដវែរ (hardware) ណាមួយ រួមបញ្ចូលប៉ុន្តែមិនកម្រិតត្រឹមប្រព័ន្ធថ្នាល eZRx+ ។</p>
  <p>Zuellig Pharma មានសិទ្ធិ ប៉ុន្តែមិនមានកាតព្វកិច្ចក្នុងការត្រួតពិនិត្យ ឬស៊ើបអង្កេតលើការប្រើប្រាស់ថ្នាលរបស់អ្នកប្រើប្រាស់នៅពេលណាមួយ សម្រាប់ការអនុវត្តតាមគោលការណ៍នេះ។ សេចក្ដីសម្រេច របស់យើងថាតើការបំពានលើគោលការណ៍នេះបានកើតឡើងឬអត់ ត្រូវជាសេចក្ដីសម្រេចស្ថាពរ និងមានអានុភាព ហើយការចាត់វិធានការណាមួយឱ្យស្របទៅតាមគោលការណ៍នេះ  រួមទាំងការមិនចាត់វិធានការអ្វីទាំងអស់ ត្រូវជាឆន្ទានុសិទ្ធិរបស់យើងទាំងស្រុង។</p>
  <p>Zuellig Pharma អាចកែប្រែគោលការណ៍នេះ រួមទាំងបញ្ជីនៃសកម្មភាពដែលបានរឹតត្បិត ឬហាមឃាត់នៅពេលណាមួយតាមរយៈការផុសកំណែកែប្រែលើថ្នាល។ អ្នកប្រើប្រាស់ត្រូវបានចាត់ទុកថាបានយល់ព្រមចំពោះកំណែកែប្រែរបស់គោលការណ៍ ប្រសិនបើអ្នកប្រើប្រាស់ចូល ឬប្រើប្រាស់ថ្នាល បន្ទាប់ពីកំណែកែប្រែរបស់គោលការណ៍ដែលត្រូវបានប្រកាស។</p>
  <p>ការខកខានក្នុងការគោរពនូវគោលការណ៍ប្រើប្រាស់នេះអាចបណ្តាលឱ្យមានការផ្អាក ឬការបញ្ចប់ គណនីដែលអ្នកប្រើប្រាស់ចូលប្រើ  និងការប្រើប្រាស់ថ្នាល ។ អ្នកគ្រប់គ្រងប្រព័ន្ធមានសិទ្ធិចែករំលែក ព័ត៌មានផ្ទាល់ខ្លួន និងសកម្មភាពរបស់អ្នកប្រើប្រាស់នៅលើថ្នាលជាមួយភ្នាក់ងារអនុវត្តច្បាប់ណាម្នាក់។</p>
  <p class="title">ប្រសិនបើអ្នកមិនយល់ស្របនឹងផ្នែកណាមួយនៃគោលការណ៍នេះទេ សូមបញ្ឈប់ការចូល និងការ ប្រើប្រាស់ថ្នាល ហើយជូនដំណឹងមកយើងភ្លាមៗដើម្បីលុបចោលអត្តសញ្ញាណនៃការចូលថ្នាល របស់អ្នក។</p>
  </body>


