<html>

<head>
    <meta content="text/html; charset=UTF-8" http-equiv="content-type">
    <link href='https://fonts.googleapis.com/css?family=Noto Sans' rel='stylesheet'>
    <style type="text/css">
        .body {
            font-size: 14px;
            color: #636363;
            font-family: 'Noto Sans';
            font-weight: 400;
            padding-left: 20px;
            padding-right: 20px;
        }

        .title {
            font-weight: 600;
            color: #234455;
        }
    </style>
</head>

<body class="body" style="margin-top: 30px; margin-bottom: 40px;">
    <p style="font-size: 12px; padding-bottom: 10px;">ធ្វើបច្ចុប្បន្នភាពចុងក្រោយ៖ 7 កញ្ញា 2023</p>
    <p class="title">1. ការទទួលយកលក្ខខណ្ឌ</p>
    <p>ខនិងលក្ខខណ្ឌនៃការប្រើប្រាស់ ("<b>លក្ខខណ្ឌ</b>") ខាងក្រោមគឺជាកិច្ចព្រមព្រៀងផ្លូវច្បាប់រវាងអ្នក និង Zuellig Pharma ហើយវាគ្រប់គ្រងការប្រើប្រាស់ និងការចូលទៅកាន់ថ្នាលបញ្ជាទិញតាមអ៊ីនធឺណិត និងកម្មវិធីទូរស័ព្ទ និងកំណែបន្តបន្ទាប់ រួមទាំងកំណែឡើងវិញ ("<b>ថ្នាល</b>")។ ពាក្យ “<b>Zuellig Pharma</b>” “<b>យើង</b>” “<b>ពួកយើង</b>” ឬ “<b>របស់យើង</b>” សំដៅលើក្រុមហ៊ុន Zuellig Pharma ដែលបានផ្តល់ការអនុញ្ញាតឱ្យប្រើប្រាស់ និងការចូលប្រើរបស់អ្នកនៅលើថ្នាល ដោយផ្តល់ជូនអ្នកនូវគណនីពាក់ព័ន្ធដែលអ្នកប្រើប្រាស់ចូលប្រើ (កំណត់ខាងក្រោម)។ ពាក្យ “<b>អ្នក</b>” ឬ “<b>របស់អ្នក</b>” សំដៅលើនីតិបុគ្គលដែលបានចុះឈ្មោះនៅក្នុងប្រព័ន្ធរបស់ Zuellig Pharma ជាអតិថិជនដែលត្រូវបានអនុញ្ញាតឱ្យចូលប្រើប្រាស់ និងប្រើប្រាស់ថ្នាល រួមទាំងការបញ្ជាទិញ និងទិញផលិតផលសម្រាប់គោលបំណងអាជីវកម្មនៅលើថ្នាល។ តាមរយៈការចូលប្រើ និងប្រើប្រាស់ថ្នាល អ្នកយល់ព្រមទទួលយក លក្ខខណ្ឌនេះ។ ប្រសិនបើអ្នកមិនយល់ព្រមចំពោះលក្ខខណ្ឌណាមួយនៃលក្ខខណ្ឌនេះទេ សូមបញ្ឈប់ ការចូលប្រើរបស់អ្នកឥឡូវនេះ ហើយជូនដំណឹងទៅក្រុមហ៊ុនភ្លាមៗដើម្បីបញ្ចប់ការចុះឈ្មោះរបស់អ្នក។ </p>
    <p>អ្នកទទួលស្គាល់ និងយល់ព្រមថា Zuellig Pharma អាចដាក់នូវលក្ខខណ្ឌបន្ថែម និងធ្វើវិសោធនកម្មទៅលើលក្ខខណ្ឌទាំងនេះ ស្របតាមឆន្ទានុសិទ្ធិរបស់យើងដែលយល់ថាសមស្របនាពេលណាមួយ។ នៅពេលមានការកែប្រែណាមួយចំពោះលក្ខខណ្ឌនេះ យើងនឹងផុសពីលក្ខខណ្ឌដែលបានកែប្រែនោះនៅលើថ្នាល។ អ្នកអាចកំណត់ថាតើលក្ខខណ្ឌនេះត្រូវបានកែប្រែចុងក្រោយនៅពេលណា ដោយយោងទៅលើកាលបរិច្ឆេទ "បានធ្វើបច្ចុប្បន្នភាពចុងក្រោយ" នៅផ្នែកខាងលើនៃលក្ខខណ្ឌនេះ។ រាល់ការកែប្រែនីមួយៗនឹងមានប្រសិទ្ធភាពភ្លាមៗក្រោយពីការផុសនេះ។ ការប្រើប្រាស់ ឬការចូលប្រើរបស់អ្នកនៅលើថ្នាលបន្ទាប់ពីការផុសពីការកែប្រែនេះ ត្រូវចាត់ទុកថាអ្នកបានយល់ព្រមទៅលើការកែប្រែទាំងនោះ ហើយព្រមព្រៀងអនុវត្តទៅតាមលក្ខខណ្ឌដែលបានកែប្រែទាំងនោះដែរ។ ទោះបីជាមានចែងដូចខាងលើក៏ដោយ ការកែប្រែណាមួយចំពោះលក្ខខណ្ឌនេះនឹងមិនអនុវត្តចំពោះវិវាទណាមួយ ដែលបានកើតឡើងមុនកាលបរិច្ឆេទនៃលក្ខខណ្ឌដែលបានកែប្រែនោះឡើយ។ ប្រសិនបើអ្នកមិនយល់ព្រមគោរពតាមការកែប្រែទាំងនោះ អ្នកត្រូវបញ្ឈប់ការចូលប្រើ និង/ឬការប្រើប្រាស់ថ្នាលទាំងអស់ ហើយជូនដំណឹងមក Zuellig Pharma ជាបន្ទាន់ ដើម្បីបញ្ចប់ការចុះឈ្មោះរបស់អ្នក។</p>
    <p class="title">2. គោលការណ៍ឯកជនភាព</p>
    <p>តាមរយៈការចុះឈ្មោះ ការចូលប្រើ និង/ឬការប្រើប្រាស់ថ្នាល អ្នកយល់ព្រមថា Zuellig Pharma និងក្រុមហ៊ុនពាក់ព័ន្ធរបស់យើងអាចប្រមូល និងប្រើប្រាស់ព័ត៌មានអំពីអ្នក និងការប្រើប្រាស់ថ្នាលរបស់អ្នក ដូចដែលមានចែងក្នុង <b>គោលការណ៍ឯកជនភាព</b> របស់យើង។</p>
    <p class="title">3. ការប្រើប្រាស់ថ្នាល</p>
    <p>អ្នកយល់ព្រម និងធានាថាអ្នកតំណាងដែលមានការអនុញ្ញាតរបស់អ្នកអនុវត្តតាម <b>គោលការណ៍នៃការប្រើប្រាស់ដែលអាចទទួលយកបាន</b> និងគោលនយោបាយ សេចក្តីជូនដំណឹង គោលការណ៍ណែនាំ វិធាន និងសេចក្តីណែនាំផ្សេងៗដែលទាក់ទងទៅនឹងការប្រើប្រាស់ថ្នាល ដែល Zuellig Pharma អាចកំណត់ពីពេលមួយទៅពេលមួយ។</p>
    <p class="title">4.	ការទទួលខុសត្រូវចំពោះការចំណាយ</p>
    <p>អ្នកយល់ព្រមថា អ្នកទទួលខុសត្រូវចំពោះតម្លៃ និងការចំណាយទាំងអស់ដែលទាក់ទងនឹងការប្រើប្រាស់ថ្នាលរបស់អ្នក រួមទាំងការចំណាយលើថ្លៃទិន្នន័យដែលត្រូវបង់ជូន អ្នកផ្តល់សេវារបស់អ្នក។ </p>
    <p class="title">5.	ព័ត៌មានដែលបានដាក់ស្នើ៖ </p>
    <p>អ្នកធានា និងអះអាងថារាល់ព័ត៌មានដែលអ្នកដាក់ស្នើទៅកាន់ថ្នាលគឺពិត ត្រឹមត្រូវ និងពេញលេញ។ ទាក់ទងនឹងព័ត៌មានដែលអ្នកដាក់ស្នើលើថ្នាល អ្នកយល់ព្រមផ្តល់ទៅឱ្យ Zuellig Pharma នូវអាជ្ញាប័ណ្ណ/សិទ្ធិមិនផ្តាច់មុខ សិទ្ធិដែលអាចផ្ទេរបាន អនុសិទ្ធិបន្ត ទូទាំងពិភពលោក អាជ្ញាប័ណ្ណគ្មានសួយសារ ក្នុងការប្រើប្រាស់ ចម្លង កែប្រែ បង្ហាញជាសាធារណៈ អនុវត្តនិងចែកចាយជាសាធារណៈនូវព័ត៌មានទាំងនោះ ដោយអនុលោមតាមលក្ខណៈពិសេសនិងមុខងាររបស់ថ្នាល។</p>
    <p>នៅពេលដែលព័ត៌មានដែលបានដាក់ស្នើជាព័ត៌មានសម្រាប់ឱ្យអ្នកដទៃអាចចូលប្រើបានលើថ្នាល ឬបញ្ជូនបន្តទៅភាគីផ្សេងទៀត អ្នកបញ្ជាក់ និងធានាថាព័ត៌មានទាំងនោះមិនខុសច្បាប់ អាសអាភាស គំរាមកំហែង បង្ខូចកេរ្តិ៍ រំលោភកម្មសិទ្ធិបញ្ញា ឬសិទ្ធិឯកជនភាព ឬ បើមិនដូច្នេះទេ បង្កគ្រោះថ្នាក់ដល់តតិយជន ឬមិនអាចប្រកែកបាន ហើយមិនមានមេរោគកម្មវិធី សារនយោបាយ ការផ្សាយពាណិជ្ជកម្ម ឬទម្រង់នៃ "spam" ណាមួយឡើយ។</p>
    <p>ជាពិសេសទាក់ទងនឹងការប្រើប្រាស់ chatbot នៅលើថ្នាល អ្នកធានា និងអះអាងថាព័ត៌មាន ដែលបានបញ្ចូលតាមរយៈការចូលប្រើប្រាស់របស់អ្នក មិនមានទិន្នន័យផ្ទាល់ខ្លួនណាមួយ ឬអ្វីដែលជា កម្មសិទ្ធិ ឬសម្ងាត់ចំពោះតតិយជនណាមួយដែល Zuellig Pharma មិនត្រូវបានអនុញ្ញាតឱ្យ មានសិទ្ធិប្រើប្រាស់។</p>
    <p>ព័ត៌មានទាំងឡាយដែលអ្នកដាក់ស្នើ ឬបើមិនដូច្នេះទេត្រូវបានប្រមូលដោយ Zuellig Pharma និង/ឬក្រុមហ៊ុនពាក់ព័ន្ធរបស់ខ្លួន តាមរយៈការប្រើប្រាស់ថ្នាលរបស់អ្នក គឺស្ថិតនៅក្រោមគោលការណ៍ឯកជនភាព ដែលជាផ្នែកមួយនៃលក្ខខណ្ឌនេះ។ </p>
    <p>អ្នកយល់ព្រមថា Zuellig Pharma រក្សាសិទ្ធិក្នុងការត្រួតពិនិត្យការដាក់ស្នើរបស់អ្នក និងបង្ហាញដល់តតិយជនណាមួយនូវការដាក់ស្នើ និងកាលៈទេសៈជុំវិញការដាក់ស្នើនោះសម្រាប់គ្រប់ហេតុផលទាំងអស់។ </p>
    <p class="title">6.	គណនីអ្នកប្រើប្រាស់</p> 
    <p>ការចូលប្រើ និងពាក្យសម្ងាត់របស់អ្នកប្រើប្រាស់ (“<b>គណនីអ្នកប្រើប្រាស់</b>”) ដើម្បីចូលទៅកាន់ថ្នាលដែលផ្តល់ជាផ្លូវការដោយ Zuellig Pharma ដល់អ្នកជាលាយលក្ខណ៍អក្សរដែលជាផ្នែកមួយនៃដំណើរការចុះឈ្មោះ អាចប្រើបានតែដោយអ្នកតំណាងដែលមានការអនុញ្ញាតរបស់អ្នកប៉ុណ្ណោះ ដើម្បីធ្វើប្រតិបត្តិការលើថ្នាលសម្រាប់គោលបំណងអាជីវកម្ម។ អ្នកធានា និងអះអាងបន្ថែម ទាក់ទងនឹងគណនីអ្នកប្រើប្រាស់ និងគណនីដែលអ្នកប្រើប្រាស់ចូលប្រើនោះថា៖</p>
    <p>(a)	ព័ត៌មានដែលបានផ្តល់ទៅឱ្យ Zuellig Pharma ជាឯកសារយោងដើម្បីបង្កើតគណនី និងដើម្បីផ្តល់គណនីអ្នកប្រើប្រាស់ទៅអ្នកឬតំណាងស្របច្បាប់របស់អ្នកគឺជាព័ត៌មានពិត ត្រឹមត្រូវ និងពេញលេញ។ </p>
    <p>(b)	អ្នកមានសមត្ថភាពក្នុងការចុះ និងអនុវត្តកិច្ចសន្យាស្របច្បាប់ក្រោមច្បាប់ជាធរមាន។ </p>
    <p>(c)	អ្នកតំណាងស្របច្បាប់របស់អ្នកមានអាជ្ញាប័ណ្ណ និងលិខិតអនុញ្ញាតចាំបាច់ ដើម្បីធ្វើប្រតិបត្តិការទិញផលិតផលតាមរយៈថ្នាល ដោយប្រើប្រាស់គណនីអ្នកប្រើប្រាស់ ស្របតាមច្បាប់ និងបទប្បញ្ញត្តិជាធរមាន ហើយអាជ្ញាប័ណ្ណ និងការអនុញ្ញាតទាំងនេះនៅមានសុពលភាព។  </p>
    <p>(d)	អ្នកតំណាងស្របច្បាប់របស់អ្នក ប្រើប្រាស់គណនីអ្នកប្រើប្រាស់ និងធ្វើប្រតិបត្តិការក្នុងនាមអ្នក និងមិនមែនធ្វើប្រតិបត្តិការក្នុងនាមសមាជិកជាសាធារណៈ ឬអ្នកជំងឺណាមួយឡើយ។</p>
    <p>(e)	អ្នកត្រូវតែទទួលខុសត្រូវចំពោះទង្វើ និងការខកខានរបស់អ្នកតំណាងស្របច្បាប់នៅពេលចូលប្រើ និងប្រើប្រាស់ថ្នាល។</p>
    <p>(f)	អ្នកត្រូវបង់ថ្លៃចំណាយរបស់ខ្លួន នូវចំនួនទឹកប្រាក់ដែលបានចំណាយជាក់ស្ដែង រួមទាំងពន្ធដែលអាចអនុវត្តបានទាំងអស់ សម្រាប់ប្រតិបត្តិការទាំងអស់ដែលបានធ្វើឡើងតាមរយៈការប្រើប្រាស់គណនីដែលភ្ជាប់ទៅគណនីអ្នកប្រើប្រាស់នោះ។</p>
    <p>អ្នកទទួលខុសត្រូវក្នុងការរក្សាការសម្ងាត់នៃគណនីអ្នកប្រើប្រាស់ទាក់ទងនឹងគណនីរបស់អ្នក ដើម្បីចូលប្រើប្រាស់ថ្នាល និងទទួលខុសត្រូវចំពោះអន្តរកម្មទាំងអស់ជាមួយថ្នាលរដែលកើតឡើងក្រោមគណនីនោះ។ អ្នកយល់ព្រមជូនដំណឹងជាបន្ទាន់ដល់ Zuellig Pharma អំពីការប្រើប្រាស់ដោយគ្មានការអនុញ្ញាតចំពោះគណនីរបស់អ្នក និងការរំលោភលើសុវត្ថិភាពណាមួយដែលទាក់ទងនឹងគណនីរបស់អ្នក។ Zuellig Pharma នឹងព្យាយាមលុបចោលការបញ្ជាទិញណាដែលមិនមានការអនុញ្ញាត ដែលត្រូវបានជូនដំណឹងដោយអ្នក ប៉ុន្តែអ្នកយល់ព្រមថា Zuellig Pharma នឹងមិនទទួលខុសត្រូវចំពោះការបាត់បង់ ឬការខូចខាតណាមួយដែលកើតឡើងខាងលើ និងពីការបញ្ជាទិញដែលមិនមានការអនុញ្ញាតណាមួយដែលបានធ្វើឡើងតាមរយៈគណនីដែលភ្ជាប់ទៅគណនីអ្នកប្រើប្រាស់ឡើយ។ អ្នកយល់ព្រមគោរពតាមគោលការណ៍ណែនាំ និងគោលនយោបាយរបស់ Zuellig Pharma (ដែលជាផ្នែកមួយនៃលក្ខខណ្ឌនេះ ហើយអាចត្រូវបានរកឃើញថាជាផ្នែកមួយនៃថ្នាល) និងច្បាប់ជាធរមានទាំងអស់ទាក់ទងនឹងសកម្មភាព របស់អ្នកនៅលើថ្នាល។</p>
    <p>អ្នកមិនត្រូវបង្កើតគណនីច្រើនឡើយ លុះត្រាតែមានការអនុញ្ញាតច្បាស់ដោយ Zuellig Pharma និងស្របតាមលក្ខខណ្ឌនេះ និងលក្ខខណ្ឌបន្ថែមផ្សេងទៀត តាមដែល Zuellig Pharma អាចកំណត់។ អ្នកមិនត្រូវឱ្យខ្ចី ផ្ទេរ ឬលក់គណនីរបស់អ្នក ឬគណនីអ្នកប្រើប្រាស់ទៅភាគីផ្សេងទៀតឡើយ ហើយក៏មិនត្រូវប្រើគណនីរបស់អ្នកផ្សេងដោយគ្មានការអនុញ្ញាតពីពួកគេដែរ។ </p>
    <p class="title">7. ព័ត៌មានអំពីផលិតផល តម្លៃ ការបញ្ជាទិញ និងការទូទាត់ប្រាក់</p> 
    <p>(a)	<u>ព័ត៌មានអំពីផលិតផល</u>៖ ព័ត៌មានដែលបង្ហាញនៅលើថ្នាលទាក់ទងនឹងផលិតផលណាមួយមិនបង្កើតបានជាសំណើសម្រាប់លក់ទេ ប៉ុន្តែគ្រាន់តែជាការអញ្ជើញឱ្យទទួលព័ត៌មានប៉ុណ្ណោះ។ Zuellig Pharma រក្សាសិទ្ធិក្រោមឆន្ទានុសិទ្ធិរបស់ខ្លួន និងដោយគ្មានការជូនដំណឹងជាមុន ដើម្បីកែសម្រួល ឬលុបព័ត៌មាន ឬខ្លឹមសារណាមួយ (រួមទាំងការពណ៌នាអំពីផលិតផល និងតម្លៃ) ដែលបង្ហាញនៅលើថ្នាល និងដើម្បីលុបផលិតផលណាមួយចេញ។</p>
    <p>(b)	<u>សិទ្ធិក្នុងការបដិសេធការបញ្ជាទិញ</u>៖ អ្នកយល់ព្រមថា ការលក់ផលិតផលណាមួយដោយ Zuellig Pharma គឺអាស្រ័យទៅលើភាពអាចរកបាន ការដកផលិតផលចេញ ការលក់ជាមុន ការផ្លាស់ប្តូរតម្លៃ ការវាយតម្លៃរបស់ Zuellig Pharma លើស្ថានភាពឥណទាន និងប្រវត្តិនៃការទូទាត់របស់អ្នក និងការអនុលោមតាមលក្ខខណ្ឌ និងកិច្ចព្រមព្រៀងណាមួយផ្សេងទៀត ដែលអ្នកបានចុះជាមួយ Zuellig Pharma។ Zuellig Pharma រក្សាសិទ្ធិ ក្រោមឆន្ទានុសិទ្ធិរបស់ខ្លួន ក្នុងការបដិសេធការលក់ ឬបដិសេធមិនអនុវត្តការបញ្ជាទិញផលិតផល ឬរារាំងការលក់ និងចែកចាយផលិតផលគ្រប់ប្រភេទ នៅពេលណាមួយដោយហេតុផលណាមួយ ដោយគ្មានទទួលខុសត្រូវណាមួយចំពោះអ្នកទេ។</p>
    <p>(c)	<u>ការបញ្ជាទិញ និងការទូទាត់ប្រាក់</u>៖ អ្នកត្រូវធានាថា គណនីអ្នកប្រើប្រាស់នឹងត្រូវបានប្រើដោយអ្នកតំណាងស្របច្បាប់ ដែលមានសិទ្ធិធ្វើប្រតិបត្តិការណាមួយលើថ្នាល ក្នុងនាមអ្នកប៉ុណ្ណោះ។ អាស្រ័យលើកថាខណ្ឌ 7 (d) ខាងក្រោមស្តីពីការបញ្ជាក់ការបញ្ជាទិញ ការបញ្ជាទិញត្រូវបានធ្វើឡើង ឬត្រូវបានអនុម័ត ដោយប្រើប្រាស់គណនីរបស់អ្នកនឹងត្រូវចាត់ទុកថាជាការបញ្ជាទិញដែលមានសុពលភាពដែលចេញដោយអ្នក ហើយភ្ជាប់កាតព្វកិច្ចចំពោះអ្នក។ អ្នកត្រូវទទួលស្គាល់ប្រតិបត្តិការនេះ ហើយត្រូវទូទាត់គ្រប់ចំនួននូវរាល់ការចំណាយដែលកើតឡើងពីប្រតិបត្តិការណាមួយ ដោយអនុលោមតាមវិធីបង់ប្រាក់ និងពេលវេលាដែលបានព្រមព្រៀងគ្នារវាង Zuellig Pharma និងអ្នក និងដូចដែលបានកំណត់ក្នុងវិក្កយបត្រ ឬលិខិតបញ្ចាក់ការទូទាត់ប្រាក់។ </p>
    <p>(d)	<u>ការបញ្ជាក់ការបញ្ជាទិញ</u>៖ នៅពេលទទួលបានការបញ្ជាទិញដែលមានសុពលភាពនៅលើថ្នាលហើយ Zuellig Pharma នឹងចេញឱ្យអ្នកនូវកំណត់សម្គាល់មួយដើម្បីបញ្ជាក់ការបញ្ជាទិញរបស់អ្នក។ ការបញ្ជាក់ការបញ្ជាទិញនេះមិនតំណាងឱ្យការទទួលយកការបញ្ជាទិញនោះទេ ហើយការបញ្ជាទិញនោះនឹងត្រូវបានទទួលយកតែនៅពេលដែលវិក័យប័ត្រ ឬលិខិតបញ្ចាក់ការទូទាត់ប្រាក់ត្រូវបានចេញដោយ Zuellig Pharma ប៉ុណ្ណោះ។  លក្ខខណ្ឌចុងក្រោយនៃការទិញដែលគ្រប់គ្រងប្រតិបត្តិការត្រូវមាននៅក្នុងវិក្កយបត្រ ឬលិខិតបញ្ចាក់ការទូទាត់ប្រាក់ដែលចេញដោយ Zuellig Pharma។</p>
    <p>(e)	<u>ការដឹកជញ្ជូន និងការបញ្ជូនត្រឡប់មកវិញ</u>៖ រាល់ការបញ្ជាទិញ ឬការទិញផលិតផលនៅលើថ្នាលក៏ត្រូវស្ថិតនៅក្រោមលក្ខខណ្ឌផ្សេងទៀត ដែលទាក់ទងនឹងកម្មវត្ថុនៃការបញ្ជាទិញ ឬការទិញ ដូចដែលអាចត្រូវបានចេញ និងបង្ហោះដោយ Zuellig Pharma ពីពេលមួយទៅពេលមួយនៅលើថ្នាល ឬដែលត្រូវបានទាក់ទងដោយឡែកទៅអ្នក រួមទាំងប៉ុន្តែមិនកំណត់ត្រឹមតែ លក្ខខណ្ឌផ្សេងៗទាក់ទងនឹងការដឹកជញ្ជូន និងការបញ្ជូនផលិតផលត្រឡប់មកវិញ។</p>
    <p class="title">8.	ការប្រើប្រាស់ទិន្នន័យ</p>
    <p>យើងអាចប្រមូលព័ត៌មានអំពីអ្នក ឬការប្រើប្រាស់របស់អ្នកលើថ្នាល ក្នុងអំឡុងពេលនៃការប្រើប្រាស់របស់អ្នក។ ការប្រមូលព័ត៌មានអាចកើតឡើងនៅពេលអ្នកបញ្ចូលព័ត៌មានរបស់អ្នក (ឧ. ការបញ្ជាទិញរបស់អ្នក ឬការសាកសួរនៅក្នុង chatbot របស់យើង) នៅពេលដែលប្រព័ន្ធរបស់យើងប្រមូលព័ត៌មានអំពីអ្នកដោយស្វ័យប្រវត្តិ នៅពេលដែលអ្នកប្រើប្រាស់ថ្នាល (ឧទាហរណ៍៖ ឃុកឃី (cookies) ដើម្បីកំណត់ browser ដែលអ្នកប្រើប្រាស់ ព័ត៌មាន ប្រតិបត្តិការផ្សេងទៀត) និងប្រសិនបើអាច នៅពេលដែលយើងទទួលព័ត៌មានអំពីអ្នកពីប្រភពផ្សេងទៀត (ឧ. ព័ត៌មានលម្អិតអំពីការបញ្ជាទិញ/ការដឹកជញ្ជូនដែលបានធ្វើបច្ចុប្បន្នភាព)។ សម្រាប់ព័ត៌មានបន្ថែម សូមមើល<b>គោលការណ៍ឯកជនភាព</b>របស់យើង។</p>
    <p>(a)	ព័ត៌មានទាំងនេះនឹងត្រូវបានប្រើដើម្បីផ្តល់ និងកែលម្អថ្នាលរបស់យើង និងផលិតផល និងសេវាកម្ម ផ្សេងទៀតដែលផ្តល់ដោយយើង ឬដោយក្រុមហ៊ុនពាក់ព័ន្ធរបស់យើង។ យើងក៏អាចប្រើព័ត៌មាន ទាំងនេះដើម្បីធ្វើការស្រាវជ្រាវ និងការអភិវឌ្ឍបន្ថែមទៀតសម្រាប់ផលិតផល និងសេវាកម្មទាំងអស់ ដែល Zuellig Pharma និងក្រុមហ៊ុនពាក់ព័ន្ធរបស់យើងផ្តល់ជូន។ </p>
    <p>(b)	យើងប្រើឃុកឃី (cookies), pixels, លេខសម្គាល់ការផ្សាយពាណិជ្ជកម្មក្នុងទូរស័ព្ទ និងបច្ចេកវិទ្យាផ្សេងទៀត ("<b>ឃុកឃី</b>") សម្រាប់គោលបំណងជាច្រើន ដូចជាដើម្បីផ្តល់ជូនអ្នកនូវលក្ខណៈពិសេស និងសេវាកម្មសំខាន់ៗនៅលើថ្នាល (ឧទាហរណ៍៖ ការសម្គាល់អ្នកនៅពេលអ្នកចុះឈ្មោះចូលប្រើ ចងចាំទំនិញដែលអ្នកបានដាក់ចូលទៅរទេះទិញរបស់អ្នក) ប្រយុទ្ធប្រឆាំងនឹងការក្លែងបន្លំ និងសកម្មភាពខុសច្បាប់ កែលម្អសុវត្ថិភាពព័ត៌មានរបស់យើង ធ្វើការវិភាគដើម្បីយល់កាន់តែច្បាស់អំពីចំណូលចិត្តរបស់អ្នកប្រើប្រាស់ និងការអនុវត្តផ្ទាល់របស់យើង និងប្រើប្រាស់ព័ត៌មានទាំងនោះសម្រាប់ការស្រាវជ្រាវ និងការអភិវឌ្ឍ ដើម្បីកែលម្អផលិតផល និងការផ្តល់សេវាកម្មរបស់យើង ព្រមទាំងបង្កើនបទពិសោធន៍អ្នកប្រើប្រាស់សម្រាប់អ្នក និងដើម្បីចែកចាយការផ្សាយពាណិជ្ជកម្មដែលពាក់ព័ន្ធដល់អ្នក (សូមមើលខាងក្រោម)។ អ្នកអាចគ្រប់គ្រងឃុកឃីដែលយើងដាក់នៅលើឧបករណ៍របស់អ្នក ដោយបង្ហាញពីចំណូលចិត្តរបស់អ្នកនៅក្នុងផ្ទាំងបង្ហាញឃុកឃីរបស់យើង។ ម្យ៉ាងវិញទៀត ប្រសិនបើអ្នកកំពុងប្រើកម្មវិធី browser អ្នកអាចគ្រប់គ្រងឃុកឃីទាំងនេះដោយបង្ហាញចំណូលចិត្តរបស់អ្នកនៅក្រោមម៉ឺនុយដែលពាក់ព័ន្ធនៅក្នុង "ការកំណត់ ឬ Settings" របស់កម្មវិធី browser របស់អ្នក។</p>
    <p>(c)	យើងអាចបង្ហាញការផ្សាយពាណិជ្ជកម្មផ្អែកលើចំណាប់អារម្មណ៍នៅលើថ្នាល ដើម្បីចែករំលែកជាមួយអ្នកនូវព័ត៌មានអំពីផលិតផល និងសេវាកម្មដែលអ្នកអាចចាប់អារម្មណ៍។ យើងពឹងផ្អែកលើយន្តការដែលប្រើជាទូទៅក្នុងឧស្សាហកម្មបច្ចេកវិទ្យាផ្សាយពាណិជ្ជកម្ម ដូចជាឃុកឃី ដើម្បីកំណត់ចំណាប់អារម្មណ៍របស់អ្នក និងវាស់ស្ទង់ប្រសិទ្ធភាពនៃការផ្សាយពាណិជ្ជកម្មដែលផ្អែកលើចំណាប់អារម្មណ៍ ដែលយើងបង្ហាញអ្នក ហើយមិនមែនជាព័ត៌មានដែលអាចកំណត់អត្តសញ្ញាណផ្ទាល់ខ្លួន ដូចជាឈ្មោះ ឬព័ត៌មានលម្អិតនៃការចូលប្រើរបស់អ្នកទេ។ តតិយជន ដូចជាអ្នកផ្តល់សេវាទិន្នន័យវិភាគ កម្មវិធីស្វែងរក (search engines) បណ្តាញប្រព័ន្ធផ្សព្វផ្សាយសង្គម និងក្រុមហ៊ុនផ្សាយពាណិជ្ជកម្ម ដែលយើងអនុញ្ញាត ក៏អាចកំណត់ឃុកឃីនៅពេលអ្នកប្រើថ្នាលផងដែរ។ អ្នកអាចជ្រើសរើសមិនទទួលការផ្សាយពាណិជ្ជកម្មដែលផ្អែកលើចំណាប់អារម្មណ៍នៅក្រោមការកំណត់ គណនីរបស់អ្នកនៅក្នុងថ្នាល។ មានន័យថា យើងនឹងឈប់ដំណើរការព័ត៌មានរបស់អ្នកសម្រាប់គោលបំណងផ្តល់ជូនអ្នកនូវការផ្សាយពាណិជ្ជកម្មដែលអ្នកចាប់អារម្មណ៍។ អ្នកនឹងបន្តទទួលបានការផ្សាយ ពាណិជ្ជកម្មនៅលើថ្នាលរបស់យើង ប៉ុន្តែវានឹងមិនត្រូវបានកំណត់តាមចំណូលចិត្តរបស់អ្នក។</p>
    <p class="title">9. កម្មសិទ្ធិបញ្ញា</p>
    <p>អ្នកទទួលស្គាល់ និងយល់ព្រមថាសិទ្ធិ  កម្មសិទ្ធិ និងអត្ថប្រយោជន៍ទាំងអស់ (រួមទាំងសិទ្ធិកម្មសិទ្ធិបញ្ញា) នៅក្នុង និងទាក់ទងនឹងខ្លឹមសារនៃថ្នាលនេះ គឺជាកម្មសិទ្ធិ និងនៅបន្ដជាកម្មសិទ្ធិរបស់ Zuellig Pharma និងម្ចាស់កម្មសិទ្ធិករដែលផ្តល់អាជ្ញាប័ណ្ណដល់យើង ហើយអ្នកពុំមានសិទ្ធិអ្វីក្រៅពីសិទ្ធិចូលប្រើ និងសិទ្ធិប្រើប្រាស់ថ្នាល ដោយអនុលោមតាមលក្ខខណ្ឌនេះ។ លុះត្រាតែមានការអនុញ្ញាតជាលាយលក្ខណ៍អក្សរដោយ Zuellig Pharma អ្នកយល់ព្រមមិនបង្កើតច្បាប់ចម្លង ឬបង្កើតស្នាដៃចម្លង ដោយផ្អែកលើខ្លឹមសារនៃថ្នាល ឬផ្នែកណាមួយរបស់វា ឬចែកចាយ បោះពុម្ពឡើងវិញ បង្ហាញ ផ្សាយ ឬបញ្ជូនទាំងមូល ឬដោយផ្នែកនៃថ្នាល និងព័ត៌មាន និងខ្លឹមសារដែលមាននៅក្នុងថ្នាល ទោះនៅក្នុងវិធី ឬដោយមធ្យោបាយណាមួយក៏ដោយ ឬរក្សាទុកច្បាប់ចម្លង ឬស្នាដៃនោះនៅក្នុងប្រព័ន្ធទាញយកព័ត៌មាន ដោយគ្មានការអនុញ្ញាតជាលាយលក្ខណ៍អក្សរជាមុនពី Zuellig Pharma ឡើយ។ អ្នកយល់ព្រមថាអ្នកនឹងមិន ហើយនឹងមិនសម្របសម្រួលភាគីណាមួយឱ្យប្រព្រឹត្តអំពើរំលោភបំពានណាមួយប្រឆាំងនឹងថ្នាលនោះទេ។ អ្នកយល់ព្រមថាអ្នកនឹងមិនប្រើកម្មវិធី robot, spider, scraper ឬមធ្យោបាយស្វ័យប្រវត្តិផ្សេងទៀត ដើម្បីចូលប្រើថ្នាលសម្រាប់គោលបំណងណាមួយដោយគ្មានការអនុញ្ញាតជាលាយលក្ខណ៍អក្សររបស់យើងឡើយ។ បន្ថែមពីលើនេះទៀត អ្នកមិនអាចបញ្ចូលតំណភ្ជាប់ទៅថ្នាល (ឬផ្នែកណាមួយរបស់វា) ដោយគ្មានការអនុញ្ញាតជាលាយលក្ខណ៍អក្សរជាមុនពី Zuellig Pharma នៅលើថ្នាល ដើម្បីភ្ជាប់ទៅគេហទំព័រផ្សេងទៀត ឬ "បញ្ចាំង" មាតិកាណាមួយដែលមាននៅលើថ្នាលទៅកាន់ម៉ាស៊ីនមេផ្សេងទៀត ហើយអ្នកមិនអាចបង្កើត និង/ឬរក្សា តំណភ្ជាប់ in-links, frame-links និង/ឬប្រភេទតំណភា្ជប់ផ្សេងទៀត ពីថ្នាល ឬគេហទំព័រផ្សេងណាមួយ ទៅកាន់ថ្នាល ឬផ្នែកណាមួយរបស់វា (រាប់បញ្ចូល តែមិនកំណត់ត្រឹមតែគេហទំព័រ រូបភាព វីដេអូ អូឌីយ៉ូ ក្រាហ្វិក អត្ថបទ កូដ កម្មវិធី និង/ឬសម្ភារផ្សេងទៀតនៅលើថ្នាល) ឡើយ។ </p>
    <p>ពាណិជ្ជសញ្ញា ស្លាកសញ្ញាសេវាកម្ម និងឡូហ្គូដែលបានប្រើ និងបង្ហាញនៅលើថ្នាល (រួមទាំងតែមិនកម្រិតត្រឹម "Zuellig Pharma", "eZRx" និងក្រុមហ៊ុនពាក់ព័ន្ធ ដូចជា "APL", "MDI") (" <b>ពាណិជ្ជសញ្ញ</b>ា") គឺជាពាណិជ្ជសញ្ញាដែលបានចុះបញ្ជី និងមិនបានចុះបញ្ជីរបស់ Zuellig Pharma និងក្រុមហ៊ុនពាក់ព័ន្ធរបស់យើង។ គ្មានអ្វីនៅលើថ្នាលដែលគួរត្រូវបានបកស្រាយថាជាការផ្តល់ជូន ទោះដោយប្រយោល ឬដោយផ្ទាល់ នូវអាជ្ញាប័ណ្ណ ឬសិទ្ធិប្រើប្រាស់ពាណិជ្ជសញ្ញាណាមួយដែលបង្ហាញនៅលើថ្នាល ដោយគ្មានការអនុញ្ញាតជាលាយលក្ខណ៍អក្សរពី Zuellig Pharma ឡើយ។ Zuellig Pharma ហាមឃាត់ការប្រើប្រាស់គ្រប់ពាណិជ្ជសញ្ញាទាំងអស់ជា "hot link" លុះត្រាតែការបង្កើតតំណភ្ជាប់ និងការប្រើប្រាស់ពាណិជ្ជសញ្ញាបែបនោះត្រូវបានអនុម័តជាលាយលក្ខណ៍អក្សរជាមុនពី Zuellig Pharma ។ </p>
    <p>រូបភាពរបស់មនុស្ស ឬទីកន្លែងដែលបង្ហាញនៅលើថ្នាលគឺជាកម្មសិទ្ធិរបស់ ឬប្រើប្រាស់ដោយមានការអនុញ្ញាតដោយ Zuellig Pharma។ ការប្រើប្រាស់រូបភាពទាំងនេះដោយអ្នក ឬបុគ្គលផ្សេងទៀតដែលត្រូវបានអនុញ្ញាតដោយអ្នក ត្រូវបានហាមឃាត់ លុះត្រាតែមានការអនុញ្ញាតពិសេសដោយលក្ខខណ្ឌនេះ ឬការអនុញ្ញាតជាក់លាក់ត្រូវបានផ្តល់ជូនជាលាយលក្ខណ៍អក្សរដោយ Zuellig Pharma។ ការប្រើប្រាស់រូបភាពដោយគ្មានការអនុញ្ញាតណាមួយអាចបំពានច្បាប់រក្សាសិទ្ធិ ច្បាប់ពាណិជ្ជសញ្ញា ច្បាប់ឯកជនភាព និងការផ្សព្វផ្សាយ និងច្បាប់ និងបទប្បញ្ញត្តិស្ដីពីទំនាក់ទំនង។ រាល់ព័ត៌មាន វិធីសាស្រ្ត ដំណើរការ ចំណេះដឹង ឬបច្ចេកវិទ្យាផ្សេងទៀតដែលបានបង្ហាញនៅក្នុងថ្នាលគឺជាកម្មសិទ្ធិរបស់ Zuellig Pharma ហើយគ្មានអ្វីនៅលើថ្នាលគួរត្រូវបានបកស្រាយថាជាការផ្តល់ជូន ទោះដោយប្រយោល ឬដោយផ្ទាល់ នូវអាជ្ញាប័ណ្ណ ឬសិទ្ធិប្រើប្រាស់ ដោយគ្មានការអនុញ្ញាតជាលាយលក្ខណ៍អក្សរពី Zuellig Pharma ឡើយ។</p>
    <p class="title">10. រង្វាន់ និងការផ្តល់ជូន</p>
    <p>លក្ខខណ្ឌបន្ថែមអាចអនុវត្តបានចំពោះរង្វាន់ និងការផ្តល់ជូនដែលឧបត្ថម្ភដោយ Zuellig Pharma ក្រុមហ៊ុនពាក់ព័ន្ធ និង/ឬដៃគូរបស់យើង។ ក្នុងករណីមានវិវាទ ឬការមិនយល់ស្រប តាមលក្ខខណ្ឌបន្ថែមទាំងនេះ ឬមិនយល់ស្របលើសិទ្ធិរបស់អ្នកចំពោះរង្វាន់ ឬការផ្តល់ជូនណាមួយ សេចក្តីសម្រេចរបស់ Zuellig Pharma ត្រូវជាស្ថាពរ។</p>
    <p class="title">11. ការកែប្រែ ឬការផ្អាកថ្នាល</p>
    <p>ដោយមិនផ្តល់ហេតុផល ឬការជូនដំណឹងជាមុន Zuellig Pharma ពីពេលមួយទៅពេលមួយ អាចធ្វើបច្ចុប្បន្នភាព កែប្រែ ផ្លាស់ប្តូរ ផ្អាក បញ្ឈប់ការផ្តល់ ឬដកចេញ ទោះបីជាទាំងមូល ឬដោយផ្នែក នូវថ្នាល និងសេវាកម្ម ឬព័ត៌មានណាមួយនៅក្នុងនោះ ហើយមិនទទួលខុសត្រូវឡើយ ប្រសិនបើការធ្វើបច្ចុប្បន្នភាព ការកែប្រែ ការផ្អាក ឬការផ្លាស់ប្តូរបែបនេះលើថ្នាលធ្វើឱ្យអ្នកមិនអាចចូលទៅថ្នាល ឬផ្នែកណាមួយ ឬមុខងារណាមួយរបស់ថ្នាល។ អាស្រ័យលើលក្ខខណ្ឌតម្រូវនៃច្បាប់ជាធរមាន ព័ត៌មាន និង/ឬខ្លឹមសារផ្សេងៗដែលមាននៅក្នុងថ្នាលអាចត្រូវបានកែប្រែ លុបចេញ ឬជំនួសពីពេលមួយទៅពេលមួយ និងនៅពេលណាមួយក៏បាន តាមការសម្រេចក្រោមឆន្ទានុសិទ្ធិរបស់ Zuellig Pharma ។</p>
    <p>នៅក្នុងករណីដែលអ្នកប្រើថ្នាលតាមកម្មវិធីទូរស័ព្ទដៃ  ប្រសិនបើអ្នកជ្រើសរើសមិនធ្វើបច្ចុប្បន្នភាព មិនអាប់ដេត កែប្រែ ឬផ្លាស់ប្តូរទេ ឬប្រសិនបើអ្នកជ្រើសរើសមិនធ្វើបច្ចុប្បន្នភាពដោយស្វ័យប្រវត្តិ អ្នកអាចទទួលបទពិសោធន៍អវិជ្ជមាននៅលើថ្នាល ហើយក្នុងករណីខ្លះ អ្នកប្រហែលជាមិនអាចបន្តប្រើប្រាស់ថ្នាលបានទេ។ </p>
    <p class="title">12. តំណភ្ជាប់</p>
    <p>ថ្នាលនេះក៏អាចមានតំណភ្ជាប់ទៅកាន់គេហទំព័រ និង/ឬកម្មវិធីទូរស័ព្ទផ្សេងទៀតដែរ។ គេហទំព័រ និងកម្មវិធីទូរស័ព្ទផ្សេងទៀតអាចមិនមែនដំណើរការដោយ Zuellig Pharma និង/ឬក្រុមហ៊ុនពាក់ព័ន្ធរបស់ខ្លួន (“<b>Zuellig Pharma Group</b>”) ហើយតំណភ្ជាប់ណាមួយទៅកាន់គេហទំព័រ និងកម្មវិធីទូរស័ព្ទផ្សេងទៀតត្រូវបានផ្តល់ជូនសម្រាប់គោលបំណងព័ត៌មាន និងភាពងាយស្រួលប៉ុណ្ណោះ។ លើកលែងតែ គេហទំព័រ ឬកម្មវិធីទូរស័ព្ទផ្សេងទៀតត្រូវបានគ្រប់គ្រង ឬដំណើរការដោយ Zuellig Pharma Group បើមិនដូច្នោះទេ ការប្រើប្រាស់គេហទំព័រ និងកម្មវិធីទូរស័ព្ទទាំងនោះរបស់អ្នក ("<b>គេហទំព័រ និងកម្មវិធីទូរស័ព្ទដែលមិនមែនជារបស់ Zuellig Pharma</b> ") គឺជាការទទួលខុសត្រូវទាំងស្រុងរបស់អ្នក ហើយអ្នកទទួលស្គាល់ និងយល់ព្រមថា Zuellig Pharma មិនបានត្រួតពិនិត្យគេហទំព័រ និងកម្មវិធីទូរស័ព្ទដែលមិនមែនជារបស់ Zuellig Pharma ឡើយ ហើយមិនទទួលខុសត្រូវចំពោះខ្លឹមសារ សេវាកម្ម ការអនុវត្តឯកជនភាព និង/ឬទិដ្ឋភាពផ្សេងទៀតនៃគេហទំព័រ និងកម្មវិធីទូរស័ព្ទដែលមិនមែន ជារបស់ Zuellig Pharma ឬសម្រាប់ភាពត្រឹមត្រូវ ភាពទាន់ពេលវេលា ឬភាពអាចរកបានបន្ត ឬអត្ថិភាពនៃមាតិកា តំណភ្ជាប់ ឬគេហទំព័រ ឬទំព័រតតិយជន ឬកម្មវិធីទូរស័ព្ទដែលភ្ជាប់ទៅ ឬភ្ជាប់ពីថ្នាលនោះទេ។ ទាក់ទងនឹងគេហទំព័រ និងកម្មវិធីទូរស័ព្ទផ្សេងទៀតដែលដំណើរការដោយសមាជិកណាមួយរបស់ Zuellig Pharma Group (រួមទាំង Zuellig Pharma) ដែលអ្នកចូលប្រើតាមរយៈតំណភ្ជាប់នៅក្នុងថ្នាល លុះត្រាតែមានការបញ្ជាក់ផ្សេងពីនេះ លក្ខខណ្ឌនេះ (រួមទាំង <b>គោលការណ៍ឯកជនភាព</b> ) នឹងបន្តអនុវត្តចំពោះការចូលប្រើរបស់អ្នក និងការប្រើប្រាស់គេហទំព័រ និងកម្មវិធីទូរស័ព្ទ ដូចជាផ្នែកមួយនៃថ្នាលដែរ។</p>
    <p class="title">13. ការអនុលោមតាមច្បាប់</p>
    <p>អ្នកត្រូវតែគោរពយ៉ាងតឹងរឹងតាមច្បាប់ និងបទប្បញ្ញត្តិជាធរមានទាក់ទងនឹង (ក) ការចូលប្រើ និងការប្រើប្រាស់ថ្នាលរបស់អ្នក និង (ខ) ការទិញផលិតផលរបស់អ្នកលើថ្នាល និងការប្រើប្រាស់ផលិតផល។ អ្នកមិនត្រូវប្រើប្រាស់ថ្នាលដើម្បីបំពាន ឬដើម្បីជៀសផុតពីការដាក់ទណ្ឌកម្ម ឬការហាមឃាត់ណាមួយឡើយ។</p>
    <p class="title">14. ការថ្លែងបដិសេធ</p>
    <p>ទោះបី Zuellig Pharma ព្យាយាមធានាថាព័ត៌មានដែលបានផ្តល់នៅលើថ្នាលមានភាពសុក្រិតនៅពេលដាក់បញ្ចូលក៏ដោយ ក្រុមហ៊ុនមិនអាចធានាភាពសុក្រិតនៃព័ត៌មានទាំងនេះបានទេ។ Zuellig Pharma មិនមានកាតព្វកិច្ចធ្វើបច្ចុប្បន្នភាពព័ត៌មានអ្វីទាំងអស់នៅក្នុងថ្នាល។ អ្នកទទួលស្គាល់ថា Zuellig Pharma មិនធ្វើការធានាណាមួយដែលថា ការពិពណ៌នា ឬការបង្ហាញជារូបភាពផលិតផលណាមួយនៅលើថ្នាលមានភាពត្រឹមត្រូវ មានភាពបច្ចុប្បន្ន ឬមិនមានកំហុសនោះទេ។ ការបង្ហាញដោយក្រាហ្វិកទាំងអស់នៃផលិតផលណាមួយគឺសុទ្ធតែសម្រាប់គោលបំណងពន្យល់បង្ហាញតែប៉ុណ្ណោះ។ ព័ត៌មានទាំងអស់ដែលបានផ្តល់ជូនគឺសម្រាប់ជាព័ត៌មានទូទៅ ហើយមិនសម្រាប់ឱ្យអ្នកអាស្រ័យក្នុងការ សម្រេចចិត្តណាមួយឡើយ។ ព័ត៌មានទាំងអស់ដែលបានផ្តល់នៅលើថ្នាលមានបំណងរៀបចំតែសម្រាប់ អតិថិជនដែលមានការអនុញ្ញាតពី Zuellig Pharma ប៉ុណ្ណោះ ហើយមិនមែនសម្រាប់អ្នកជំងឺ ឬសមាជិកជាសាធារណៈដទៃឡើយ។</p>
    <p>ស្របតាមការអនុញ្ញាតពេញលេញដោយច្បាប់ជាធរមាន អ្នកយល់ព្រមថា ថ្នាល និងព័ត៌មាន ខ្លឹមសារ ផលិតផល សេវាកម្ម និងមុខងារដែលមាននៅក្នុងនោះទាំងអស់ (រួមទាំងសូហ្វវែ កម្មវិធី ទិន្នន័យ មូលដ្ឋានទិន្នន័យ អត្ថបទ ក្រាហ្វិក រូបភាព រូបជីវចល ឯកសារជាសំឡេង តន្ត្រី វីដេអូ តំណភ្ជាប់ ឬមាតិកាផ្សេងទៀត) ត្រូវបានផ្តល់ជូនអ្នក "ដូចដែលអាចប្រើបាន" ហើយអ្នកអាចចូលប្រើ និងប្រើប្រាស់ថ្នាលនេះដោយទទួលរ៉ាប់រងហានិភ័យរបស់ខ្លួនទាំងស្រុង។ </p>
    <p>អ្នកទទួលស្គាល់ និងយល់ព្រមថា Zuellig Pharma មិនធ្វើការធានា ឬអះអាងណាមួយទាក់ទងនឹងថ្នាល និងផលិតផលដែលបានបញ្ជាទិញតាមរយៈថ្នាលនេះទេ ទោះបីដោយផ្ទាល់ ឬដោយប្រយោល តាមផ្លូវច្បាប់ ឬមិនតាមតាមផ្លូវច្បាប់ រួមទាំងតែមិនកម្រិតត្រឹមតែ ការធានា ឬលក្ខខណ្ឌនៃភាពសមស្របសម្រាប់គោលបំណងពិសេសណាមួយ សេរីភាពពីមេរោគកុំព្យូទ័រ ឬកូដ ភ្នាក់ងារ កម្មវិធី ឬម៉ាក្រូ (Macros) ដែលមានគ្រោះថ្នាក់ មានលក្ខខណៈបំផ្លាញ ឬធ្វើឱ្យខូចគុណភាព ភាពពេញចិត្ត គុណភាពនៃការប្រើប្រាស់ ភាពសមស្រប ពាណិជ្ជភាព ការមិនរំលោភលើសិទ្ធិតតិយជន ភាពមានប្រយោជន៍ ឬភាពទាន់ពេល ដែលកាតព្វកិច្ចទាំងអស់នេះត្រូវបានដកចេញយ៉ាងជាក់លាក់ ស្របតាមការអនុញ្ញាតពេញលេញដោយច្បាប់។ </p>
    <p>ដោយមិនកម្រិតចំពោះលក្ខខណ្ឌខាងលើ អ្នកយល់ព្រមថា ZUELLIG PHARMA មិនធានាថា (i) ថ្នាល ឬខ្លឹមសារ ឬព័ត៌មានដែលផ្តល់ជូនក្នុងនោះ នឹងបំពេញតាមតម្រូវការរបស់អ្នក (ii) ការចូលប្រើ និងប្រើប្រាស់ថ្នាលនឹងមិនមានការរំខាន ទាន់ពេលវេលា មានសុវត្ថិភាព ឬគ្មានកំហុស ឬវិការណាមួយដែលបានរកឃើញនឹងត្រូវបានកែតម្រូវ (iii) ខ្លឹមសារនៃថ្នាលគឺត្រឹមត្រូវ មានបច្ចុប្បន្នភាព បំពេញ ឬអាចទុកចិត្តបាន និង (IV) ការប្រើប្រាស់ព័ត៌មាន និងខ្លឹមសារដែលបង្ហាញនៅលើថ្នាលនឹងមិនរំលោភសិទ្ធិតតិយជនឡើយ។ អ្នកទទួលខុសត្រូវទាំងស្រុងលើការវាយតម្លៃភាពសមស្របនៃថ្នាល ខ្លឹមសាររបស់វា និងផលិតផល និងសេវាកម្មដែលផ្តល់ជូនដោយ ZUELLIG PHARMA នៅលើថ្នាលសម្រាប់គោលបំណងដែលអ្នកចង់ប្រើ និងប្រើប្រាស់។</p>
    <p class="title">15. ការទទួលខុសត្រូវ</p>
    <p>(ក) អ្នកយល់ព្រមសងសំណងទាំងស្រុង ធ្វើឲ្យរួចផុត និងមិនដាក់បន្ទុកលើ Zuellig Pharma ក្រុមហ៊ុនពាក់ព័ន្ធ អ្នកផ្តល់អាជ្ញាប័ណ្ណ អ្នកផ្គត់ផ្គង់ ព្រមទាំងមន្ត្រី អភិបាល បុគ្គលិក និងភ្នាក់ងាររបស់ Zuellig Pharma ប្រឆាំងនឹងការទាមទារ បណ្ដឹង ដំណើរការនីតិវិធី ការខូចខាត ការចំណាយ (រួមទាំងប៉ុន្តែមិនកម្រិតត្រឹម ថ្លៃសេវាផ្លូវច្បាប់សមហេតុផល) និងការទទួលខុសត្រូវនានាដែលកើតឡើង ដោយ ឬភ្ជាប់ជាមួយ Zuellig Pharma ទាក់ទងនឹង ឬកើតឡើងពី (i) ការចូលប្រើ ឬការប្រើប្រាស់ថ្នាលរបស់អ្នក (ii) ព័ត៌មានដែលអ្នកដាក់ស្នើទៅកាន់ថ្នាល (iii) ការរំលោភលើកាតព្វកិច្ច ឬការធានាណាមួយ របស់អ្នកនៅក្នុងលក្ខខណ្ឌនេះ (iv) ការប្រើប្រាស់មិនត្រឹមត្រូវនៃគណនីប្រើប្រាស់ ឬ (v) ការប្រើប្រាស់ មិនត្រឹមត្រូវនៃផលិតផលដែលបានទិញ។</p>
    <p>(ខ) ស្របតាមការអនុញ្ញាតពេញលេញដោយច្បាប់ អ្នកយល់ព្រមថា ZUELLIG PHARMA ក្រុមហ៊ុន</p
    <p>ពាក់ព័ន្ធ អ្នកម៉ៅការបន្ត អ្នកផ្តល់អាជ្ញាប័ណ្ណ និងដៃគូរបស់ ZUELLIG PHARMA មិនត្រូវទទួលខុសត្រូវចំពោះការខូចខាតសេដ្ឋកិច្ច និងការខូចខាតពិសេស ជាលទ្ធផល ជាយថាហេតុ ដោយផ្ទាល់ ឬដោយប្រយោលណាមួយឡើយ រួមទាំងតែមិនកម្រិតត្រឹម ការខាតបង់ប្រាក់ចំណេញ កេរ្តិ៍ឈ្មោះ ពាណិជ្ជកម្ម កិត្តិនាម ការប្រើប្រាស់ ទិន្នន័យ ឬការខាតបង់អរូបីផ្សេងទៀត ដែលកើតឡើង រួមទាំងការខូចខាត ការខាតបង់ និងការចំណាយដែលកើតឡើងពី ឬទាក់ទងនឹង (i) ការចូលប្រើ ការប្រើប្រាស់ ឬការមិនអាចចូលប្រើ ឬមិនអាចប្រើប្រាស់ថ្នាល (ii) ការមិនដំណើរការនៃប្រព័ន្ធ ម៉ាស៊ីនមេ ឬការតភ្ជាប់ណាមួយ ការរំខាន ការពន្យារពេលក្នុងការដឹកជញ្ជូន មេរោគកុំព្យូទ័រ ឬកូដ ភ្នាក់ងារ កម្មវិធី ឬម៉ាក្រូ (Macros) ដែលមានគ្រោះថ្នាក់ មានលក្ខខណៈបំផ្លាញ (iii) រាល់បច្ចុប្បន្នភាព ការកែប្រែ ការផ្លាស់ប្តូរ ការផ្អាក និងការបញ្ឈប់ផ្នែកណាមួយនៃថ្នាល និងសេវាកម្មដែលពាក់ព័ន្ធរបស់ថ្នាល (iv) ការចូលប្រើ ឬការប្រើប្រាស់គេហទំព័រ ឬទំព័រផ្សេងទៀតដែលអាចចូលប្រើបានតាមរយៈថ្នាល ឬ (v) សេវាកម្ម ផលិតផល ព័ត៌មាន ទិន្នន័យ កម្មវិធី ឬឯកសារ និងខ្លឹមសារផ្សេងទៀតដែលទទួលបាន ឬទាញយកពីថ្នាល ឬពីភាគីផ្សេងទៀតដែលយោងពីថ្នាល ទោះក្នុងករណីដែល ZUELLIG PHARMA ត្រូវបានជូនដំណឹងពីលទ្ធភាពនៃការខូចខាតបែបនោះក៏ដោយ។ គ្មានករណីណាដែលការទទួលខុសត្រូវទាំងឡាយរបស់ ZUELLIG PHARMA ដែលកើតចេញពី ឬទាក់ទងនឹងលក្ខខណ្ឌនេះ ឬពីការប្រើប្រាស់ ឬការមិនអាចប្រើប្រាស់ថ្នាល ឬផលិតផលដែលបានបញ្ជាទិញតាមរយៈថ្នាល មានចំនួនលើសពីថ្លៃសេវា និងការគិតថ្លៃដែល ZUELLIG PHARMA បានទទួលពីអ្នកក្នុងរយៈពេលដប់ពីរ (12) ខែកន្លងមក។ ប្រសិនបើ ZUELLIG PHARMA មិនបានទទួលការបង់ប្រាក់ណាមួយពីអ្នកទេ ការទទួលខុសត្រូវទាំងឡាយរបស់ ZUELLIG PHARMA នឹងត្រូវកម្រិតត្រឹម 10 ដុល្លារសិង្ហបុរី (SGD10) ប៉ុណ្ណោះ។ </p>
    <p>(គ) ទោះបីមានរៀបរាប់ដូចខាងលើក៏ដោយ គ្មានអ្វីនៅក្នុងលក្ខខណ្ឌនេះមានគោលបំណងដើម្បីដកចេញ ឬកម្រិតការទទួលខុសត្រូវរបស់យើងចំពោះអ្នក ទាក់ទងនឹង (1) ការស្លាប់ ឬការរងរបួសផ្ទាល់ខ្លួនដែលបណ្តាលមកពីការធ្វេសប្រហែស (2) ឆបោក ឬបំភ្លៃ (3) ការទទួលខុសត្រូវផ្សេងទៀត ដែលមិនអាចត្រូវបានដកចេញ ឬកម្រិតក្រោមច្បាប់ជាធរមាន។/p>
    <p class="title">16. ការបញ្ចប់</p>
    <p>ស្របតាមការអនុញ្ញាតពេញលេញដោយច្បាប់  Zuellig Pharma រក្សាសិទ្ធិក្នុងការបញ្ចប់ ឬផ្អាកការប្រើប្រាស់របស់អ្នក (ឬក្នុងវិសាលភាពដែលអ្នកតំណាងស្របច្បាប់ត្រូវបានផ្តល់នូវគណនីប្រើប្រាស់ ការប្រើប្រាស់របស់អ្នកតំណាងស្របច្បាប់) នៅលើថ្នាល (ឬផ្នែកណាមួយរបស់ថ្នាល) និងលុបទិន្នន័យ ទាំងអស់ដែលទាក់ទងនឹងគណនីពាក់ព័ន្ធនាពេលណាមួយ ដោយមិនចាំបាច់ជូនដំណឹង ឬផ្តល់ហេតុផល ណាមួយឡើយ។ ប្រសិនបើយើងបញ្ចប់ (ឬផ្អាក) គណនីរបស់អ្នក ឬការចូលប្រើរបស់អ្នក (ឬគណនី ឬការចូលប្រើប្រាស់របស់អ្នកតំណាងស្របច្បាប់) ទៅកាន់ថ្នាលនោះ យើងអាច (ប៉ុន្តែយើងមិនមានកាតព្វកិច្ច) ជូនដំណឹងទៅអ្នកតាមអ៊ីម៉ែល ឬនៅពេលដែលអ្នកព្យាយាមចូលប្រើគណនីរបស់អ្នក ឬថ្នាលនោះលើកក្រោយ។ ស្របតាមការអនុញ្ញាតពេញលេញដោយច្បាប់ Zuellig Pharma នឹងមិនទទួលខុសត្រូវចំពោះអ្វីដែលបានរៀបរាប់ខាងលើឡើយ លើកលែងតែការអនុវត្តនៃកថាខណ្ឌ 15 (គ) ខាងលើ។ អ្នកក៏មាន សិទ្ធិបញ្ចប់គណនីថ្នាលរបស់អ្នកដែរ។ អ្នកអាចលុបគណនីថ្នាលរបស់អ្នកដោយជូនដំណឹងដល់យើង។ នៅពេលដែលគណនីរបស់អ្នកត្រូវបានបិទ កិច្ចសន្យារវាងយើងក្រោមលក្ខខណ្ឌនេះនឹងត្រូវបានបញ្ចប់ និង៖ (ក) សិទ្ធិទាំងអស់ដែលបានផ្តល់ឱ្យអ្នកនឹងត្រូវបញ្ឈប់ (ខ) អ្នកត្រូវបញ្ឈប់សកម្មភាពទាំងអស់ ដែលអនុញ្ញាតដោយលក្ខខណ្ឌនេះ រួមទាំងការប្រើប្រាស់ថ្នាលរបស់អ្នកផងដែរ និង (គ) លក្ខខណ្ឌណាមួយក្រោមលក្ខខណ្ឌនេះ ដែលត្រូវមានសុពលភាព ឬបន្តមានសុពលភាពនៅថ្ងៃ ឬបន្ទាប់ពីថ្ងៃបញ្ចប់សិទ្ធិរបស់អ្នក ក្នុងការប្រើប្រាស់ថ្នាល ត្រូវបន្ដមានសុពលភាព និងមានប្រសិទ្ធិភាពពេញលេញ រួមទាំង៖ កថាខណ្ឌ 9 (កម្មសិទ្ធិបញ្ញា) 14 (ការបដិសេធពីការទទួលខុសត្រូវ) និង15 (ការទទួលខុសត្រូវ) ។</p>
    <p class="title">17. ទំនាក់ទំនង៖</p>
    <p>Zuellig Pharma នឹងអនុវត្តកាតព្វកិច្ចរបស់ខ្លួនក្រោមលក្ខខណ្ឌនេះ តែក្នុងនាមជា អ្នកផ្តល់សេវា និងអ្នកគ្រប់គ្រងថ្នាលប៉ុណ្ណោះ។ តាមរយៈការប្រើប្រាស់ថ្នាល ពុំមានទំនាក់ទំនងណាត្រូវបានបង្កើត ឬដោយគ្រោងទុក  រវាងអ្នក និងក្រុមហ៊ុន Zuellig Pharma ឬភាគីណាមួយផ្សេងទៀត មិនថាជាទំនាក់ទំនងភ្នាក់ងារ ក្រុមហ៊ុនបណ្តាក់ទុនរួមគ្នា ដៃគូ និយោជិត-និយោជក ឬអ្នកផ្តល់សិទ្ធ-អ្នកទទួលសិទ្ធអាជីវកម្ម និងទំនាក់ទំនងផ្សេងទៀត។</p>
    <p class="title">18. ការជូនដំណឹង៖</p>
    <p>អ្នកយល់ព្រមថា ការជូនដំណឹងណាមួយអាចត្រូវបានផ្ញើទៅអ្នកតាមអ៊ីម៉ែល ឬដោយការផុសនៅលើថ្នាល ហើយការជូនដំណឹងបែបនេះនឹងត្រូវចាត់ទុកថាបានទទួលដោយអ្នក ប្រសិនបើផ្ញើតាម</p>
    <p>អ៊ីម៉ែល 24 ម៉ោងបន្ទាប់ពីអ៊ីម៉ែលនេះត្រូវបានផ្ញើដោយម៉ាស៊ីនមេអ៊ីមែល (email server) របស់ Zuellig Pharma ឬ ក្នុងករណីបង្ហោះនៅលើថ្នាល 48 ម៉ោងក្រោយការបង្ហោះនោះ។</p>
    <p class="title">19. ខបម្រុង</p>
    <p>ប្រសិនបើបទប្បញ្ញត្តិណាមួយនៃលក្ខខណ្ឌនេះ ឬផ្នែកណាមួយត្រូវបានចាត់ទុកជាមោឃៈ ខុសច្បាប់ ឬមិនអាចអនុវត្តបាន ក្រោមច្បាប់គ្រប់គ្រងណាមួយ នោះវានឹងត្រូវចាត់ទុកជាមោឃៈ ខុសច្បាប់ ឬមិនអាចអនុវត្តបាន ក្នុងកម្រិតនោះ ហើយនឹងមិនប៉ះពាល់ដល់ ឬធ្វើឱ្យប៉ះពាល់ដល់ការអនុវត្តផ្នែកផ្សេងទៀតនៃប្រការ  ឬបទប្បញ្ញត្តិផ្សេងទៀតនៃលក្ខខណ្ឌនេះឡើយ។ ភាពគ្មានសុពលភាព ភាពខុសច្បាប់ ឬការមិនអាចអនុវត្តបាននៃបទប្បញ្ញត្តិណាមួយនៅក្នុងលក្ខខណ្ឌនេះក្រោមច្បាប់នៃយុត្តាធិការណាមួយ នឹងមិនប៉ះពាល់ដល់សុពលភាព ភាពស្របច្បាប់ និងការអនុវត្តនៃបទប្បញ្ញត្តិទាំងនោះក្រោមច្បាប់នៃយុត្តាធិការណាមួយផ្សេងទៀតឡើយ។</p>
    <p class="title">20. ការលះបង់សិទ្ធិ</p>
    <p>រាល់ការខកខាន ឬការពន្យារពេលណាមួយដោយ Zuellig Pharma ក្នុងការអនុវត្តសិទ្ធិណាមួយ ឬក្នុងការផ្តល់លក្ខខណ្ឌនេះ នឹងមិនក្លាយជាការលះបង់សិទ្ធិ ឬការផ្តល់ជូននោះទេ។</p>
    <p class="title">21. គ្មានសិទ្ធិតតិយជន</p>  
    <p>អ្នកយល់ព្រមថា លើកលែងតែលក្ខខណ្ឌដែលបានចែងយ៉ាងជាក់លាក់ក្នុង លក្ខខណ្ឌនេះ គ្មានតតិយជនណាមួយមានសិទ្ធិក្រោមច្បាប់ណាមួយ ដែលបញ្ជាក់ពីការផ្តល់សិទ្ធិក្នុងការ អនុវត្ត ឬច្បាប់សមមូលណាមួយនៅក្នុងយុត្តាធិការដែលអាចអនុវត្តបាន ហើយច្បាប់ទាំងនេះត្រូវបាន ដកចេញក្នុងកម្រិតដែលត្រូវបានអនុញ្ញាត។ </p>
    <p class="title">22. ច្បាប់គ្រប់គ្រង យុត្តាធិការ និងភាសា៖ លក្ខខណ្ឌនេ</p> 
    <p>និងការចូលប្រើ និងប្រើប្រាស់ថ្នាលរបស់អ្នកត្រូវបានគ្រប់គ្រងដោយច្បាប់នៃប្រទេស ឬទឹកដីដែល Zuellig Pharma កំពុងមានវត្តមាន ហើយអ្នកយល់ព្រមស្ថិតក្រោមយុត្តាធិការផ្តាច់មុខនៃតុលាការនៃប្រទេស ឬទឹកដីដែលបានបញ្ជាក់ខាងលើ (តាមដែលអាចអនុវត្តបាន)។ ប្រសិនបើយើងផ្តល់ការបកប្រែលក្ខខណ្ឌជាភាសាអង់គ្លេសនេះ (រួមទាំងលក្ខខណ្ឌ គោលនយោបាយ សេចក្តីជូនដំណឹង គោលការណ៍ណែនាំ ច្បាប់ និងការណែនាំនានា) ច្បាប់ជាភាសាអង់គ្លេសត្រូវមានឧត្ដមានុភាពជានិច្ច ក្នុងករណីមានភាពមិនស្របគ្នាណាមួយ។</p>
    <p class="title">23. កំណត់ត្រា</p>
    <p>អ្នកទទួលស្គាល់ និងយល់ព្រមថា កំណត់ត្រារបស់ Zuellig Pharma និងកំណត់ត្រាណាមួយនៃការចូលប្រើរបស់អ្នក និងទំនាក់ទំនង ប្រតិបត្តិការ ការណែនាំ ឬប្រតិបត្តិការដែលបានធ្វើឡើង ឬអនុវត្ត ដំណើរការ ឬមានប្រសិទ្ធិភាពតាមរយៈថ្នាលដោយអ្នក ឬបុគ្គលណាម្នាក់ដែលសន្មតថាជាអ្នកធ្វើសកម្មភាពជំនួសអ្នក ឬត្រូវបានជឿថាធ្វើសកម្មភាពជំនួសអ្នក ដោយមាន ឬគ្មានការយល់ព្រមរបស់អ្នក ឬកំណត់ត្រានៃការទំនាក់ទំនង ការអនុវត្ត ការណែនាំ ឬប្រតិបត្តិការដែលទាក់ទងនឹងប្រតិបត្តិការនៃថ្នាល និងកំណត់ត្រានៃការទំនាក់ទំនង ប្រតិបត្តិការ ការណែនាំ ឬប្រតិបត្តិការដែលរក្សាទុកដោយ Zuellig Pharma ឬដោយបុគ្គលពាក់ព័ន្ធណាមួយដែលត្រូវបានអនុញ្ញាតដោយ Zuellig Pharma ទាក់ទងនឹង ឬភ្ជាប់ជាមួយថ្នាល ត្រូវចងភ្ជាប់កាតព្វកិច្ចអ្នក សម្រាប់គោលបំណងទាំងអស់ ហើយនឹងក្លាយជាភស្តុតាងរួមនៃការទំនាក់ទំនង ការអនុវត្ត ការណែនាំ ឬប្រតិបត្តិការនោះ។ អ្នកយល់ព្រមថា កំណត់ត្រាទាំងនេះអាចទទួលយកបានជាភស្តុតាង ហើយថាអ្នកមិនត្រូវជំទាស់ ឬប្រឆាំងនឹងការទទួលយក ភាពអាចជឿជាក់បាន ភាពត្រឹមត្រូវ ឬសុក្រិតភាពនៃខ្លឹមសារកំណត់ត្រា ដោយគ្រាន់តែផ្អែកលើមូលដ្ឋានថាកំណត់ត្រាទាំងនោះស្ថិតក្នុងទម្រង់អេឡិចត្រូនិក ឬត្រូវបានផលិតដោយ ឬជាលទ្ធផលនៃប្រព័ន្ធកុំព្យូទ័រនោះទេ។ ដូច្នេះ អ្នកលះបង់សិទ្ធិរបស់អ្នក (ប្រសិនបើមាន) ក្នុងការជំទាស់។</p>
    <p class="title">24. ករណីប្រធានសក្តិ</p> 
    <p>Zuellig Pharma នឹងមិនទទួលខុសត្រូវចំពោះការមិនដំណើរការ កំហុស ការរំខាន ឬការពន្យារពេលក្នុងប្រតិបត្តិការរបស់ថ្នាល (ឬផ្នែកណាមួយរបស់ថ្នាល រួមទាំងការអនុវត្តការបញ្ជាទិញណាមួយដែលបានធ្វើឡើង និងការចែកចាយផលិតផលដែលបានទិញ) ឬសម្រាប់ភាពមិនត្រឹមត្រូវ ភាពមិនគួរឱ្យទុកចិត្ត ឬភាពមិនសមស្របនៃមាតិការបស់ថ្នាល ទោះបីវាកើតឡើងទាំងស្រុង ឬដោយផ្នែក ដោយផ្ទាល់ ឬដោយប្រយោល ចំពោះព្រឹត្តិការណ៍ ឬភាពមិនអាចអនុវត្តបាន ដែលហួសពីការគ្រប់គ្រងសមហេតុផលរបស់ខ្លួន ដែលរួមបញ្ចូលតែមិនកម្រិតត្រឹមតែ៖ (i) ទឹកជំនន់ រន្ទះបាញ់ គ្រោះធម្មជាតិ អគ្គិភ័យ រញ្ជួយដី ជំងឺរាតត្បាត ជំងឺរាតត្បាតសាលក ទុរភិក្ស កាញាំញី និងគ្រោះមហន្តរាយធម្មជាតិផ្សេងទៀត (ii) ការផ្លាស់ប្តូរក្នុង ឬសេចក្តីសម្រេចថ្មីនៃសាលក្រម សាលដីកា ច្បាប់ សកម្មភាព បទបញ្ជា សេចក្តីណែនាំ គោលនយោបាយ ការរឹតបន្តឹង បទប្បញ្ញត្តិ អនុក្រឹត្យ ការហាមឃាត់ ឬវិធានការថ្មីណាមួយ ដែលចេញដោយតុលាការ រដ្ឋាភិបាល សភា និង/ឬ អាជ្ញាធរអនុវត្តច្បាប់ណាមួយ ដែលបានចេញ ឬត្រូវចេញ បន្ទាប់ពីអង្គហេតុបានកើតឡើង (iii) ការដាច់ចរន្តអគ្គិសនី (iv) សកម្មភាព ឬការខកខានរបស់ប្រតិបត្តិករ បណ្តាញទូរគមនាគមន៍ណាមួយ (v) កាលៈទេសៈដែលបណ្តាញទំនាក់ទំនងសម្រាប់ប្រព័ន្ធកុំព្យូទ័ររបស់ Zuellig Pharma មិនអាចប្រើប្រាស់បាន សម្រាប់ហេតុផលដែលបណ្តាលមកពីក្រុមហ៊ុនផ្តល់សេវា ទូរគមនាគមន៍របស់តតិយជន និង (vi) សកម្មភាព ឬការខកខានរបស់តតិយជនណាមួយឡើយ។</p>
    <p class="title">25. អនុប្បទាន</p>
    <p>Zuellig Pharma អាចអនុប្បទាន វនកម្ម ឬផ្ទេរសិទ្ធិ និងភារកិច្ចរបស់ខ្លួននៅក្រោមលក្ខខណ្ឌនេះទៅឱ្យតតិយជនណាមួយនាពេលណាមួយ ដោយមិនចាំបាច់មានការយល់ព្រម ឬជូនដំណឹងដល់អ្នក។ អ្នកមិនអាចអនុប្បទាន នវកម្ម ឬផ្ទេរសិទ្ធិ និងភារកិច្ចរបស់អ្នកនៅក្រោមលក្ខខណ្ឌនេះទៅឱ្យតតិយជនណាមួយដោយគ្មានការយល់ព្រមជាលាយលក្ខណ៍អក្សរជាមុនរបស់យើងឡើយ។</p>
    <p class="title">26. កិច្ចព្រមព្រៀងគ្នាទាំងមូល</p> 
    <p>លក្ខខណ្ឌនេះ រួមជាមួយនឹងគោលការណ៍ទាំងអស់ដែលបានយោងក្រោម</p>
    <p>លក្ខខណ្ឌនេះ បង្កើតបានជាកិច្ចព្រមព្រៀងទាំងមូលរវាងអ្នក និង Zuellig Pharma ទាក់ទងនឹងកម្មវត្ថុក្រោមលក្ខខណ្ឌនេះ ហើយជំនួសរាល់កិច្ចព្រមព្រៀង ឬកិច្ចសន្យា ទោះជាលាយលក្ខណ៍អក្សរ ឬផ្ទាល់មាត់ពីមុនៗ និងទាំងអស់រវាងអ្នក និង Zuellig Pharma ទាក់ទងនឹងកម្មវត្ថុនេះ។ លក្ខខណ្ឌនេះមិនអាចកែប្រែបានឡើយ លើកលែងតែធ្វើឡើងដោយមានការចុះហត្ថលេខាដោយអ្នកតំណាងស្របច្បាប់ពី Zuellig Pharma និងអ្នកប៉ុណ្ណោះ។ គ្មានលក្ខខណ្ឌណាមួយដែលកំណត់ជាឯកតោភាគីដោយអ្នក ក្នុងការទទួលស្គាល់ការបញ្ជាទិញ ឬក្នុងឯកសារណាមួយ ទោះបីនៅកាលបរិច្ឆេទណាក៏ដោយ និងទោះបីជាមានបទប្បញ្ញត្តិណាមួយដែលចែងផ្ទុយនៅក្នុងលក្ខខណ្ឌនេះក៏ដោយ ត្រូវចងភ្ជាប់កាតព្វកិច្ចរបស់ Zuellig Pharma ឡើយ។</p>    
</body>

</html>




